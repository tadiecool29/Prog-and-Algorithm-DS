0

"ሁለቱ ጦሮች እሁድ ይጫወታሉ
በአፍሪካ ቻምፒዮንስ ሊግ እና ኮንፌድሬሽን ዋንጫ ደደቢት እና መከላከያ የመልስ ጨዋታቸውን በመጪው እሁድ ያደርጋሉ፡፡

ባለፈው እሁድ ከከፍተኛ የጨዋታ ብልጫ ጋር የዛንዚባሩን ኬኤምኤኤም 3-0 የረታው ደደቢት የመልስ ጨዋውን  ለማድረግ ረቡእ ወደ ስፍራው አቅንቷል፡፡ ሰማያዊው ጦር ጨዋታውን እዚህ ጨርሶት እንደመሄዱ እና ከዛንዚባሩ  ሻምፒዮን ደካማነት አንፃር ወደ ቀጣዩ ዙር የማለፍ እድሉ ከሞላ ጎደል የተረጋገጠ ይመስላል፡፡
ከደደቢት በኩል የመስመር ተከላካዩ ስዩም ተስፋዬ እና ግብ ጠባቂው ታሪክ ጌትነት በጉዳት ጨዋታው ያመልጣቸዋል ተብሏል፡፡
በመጀመርያ የአፍሪካ ውድድር ጨዋታቸው ድል ያስመዘገቡት የደደቢቱ አሰልጣኝ ንጉሴ ደስታ በተከላካይ መስመራቸውን እና የአጥቂዎቻቸውን ግብ የማስቆጠር ድክመት ለማሻሻል እንደሚጥሩ ገልፀዋል፡፡
በተመሳሳይ አሁድ ወደ ናይሮቢ አቅንቶ በኤኤፍሲ ሊዮፓርድስ 2-0 የተረታው መከላከያ የመልስ ጨዋታውን እሁድ 10 ሰአት ላይ በአዲስ አበባ ስታዲየም ያደርጋል፡፡
ጦሩ ግብ ሳያስቆጥር በመመለሱ ጨዋው እጅጉን ሊከብደው እንደሚችል ቢነገርም አሰልጣኝ ገብረመድን ግን ወደ ቀጣዩ ዙር ለማለፍ የሚችሉትን ሁሉ እንደሚያደርጉ ገልፀዋል፡፡
ከመከላከያ በኩል ተከላካዩ ገብረወልድ በጉዳት ጨዋታው የሚያመልጠው ሲሆን ሲሳይ ደምሴ ከቅጣት መልስ ቋሚ አሰላለፍ ውስጥ ይገባል ተብሎ ይጠበቃል፡፡

"
"ለቀጣይ አሰልጣኝነት 4 አሰልጣኞች ፍላጎት አሳይተዋል
የኢትዮጵያ እግርኳስ ፌዴሬሽን ረቡእ እለት አሰልጣኝ ሰውነት ቢሻውን አባሮ በ8 ቀናት ውስጥ ቀጣዩን ‹‹  የሚፋጅ ወንበር ›› የሚረከብ አሰልጣኝ እንደሚለይ ማሳወቁን ተከትሎ ሁለት የሃገር ውስጥ እና ሁለት የባህር ማዶ  አሰልጣኞች ለቦታው ፍላጎታቸውን አሳይተዋል፡፡
ከአሰልጣኝ ሰውነት ቢሻው በፊት የኢትዮጵያ ብሄራዊ ቡድንን ለ4 ወራት በጊዜያዊነት ያሰለጠኑት  ቤልጅየማዊው ቶም ሴይንትፌይት ዋልያዎቹን መረከብ እንደሚፈልጉ ለሱፐር ስፖርት ተናግረዋል፡፡ ‹‹ ኢትዮጵያ ምርጥ  ቡድን አላት፡፡ በዚህ ቡድን ኢትዮጵያን ወደላቀ ምእራፍ እንደማሸጋግራት አምናለሁ፡፡›› ያሉት ቤልጅየማዊው  ከኢትዮጵያ በተጨማሪ በርካታ የአፍሪካ ብሄራዊ ቡድኖችን በማሰልጠናቸው ለአፍሪካ የእግርኳስ ባህል ቅርብ ናቸው፡፡  የ40 አመቱ አሰልጣኝ በኦክቶበር መጨረሻ ከፌዴሬሽኑ ጋር በፈጠሩት አለመግባባት ከዋልያዎቹ ጋር መለያየታቸው  ይታወሳል፡፡
የቀድሞው የቅዱስ ጊዮርጊስ አሰልጣኝ ስሬድዮዚች ሚሉቲን ‹‹ሚቾ››ም ዋልያዎቹን የመረከብ ፍለጎት  እንዳሳዩ እየተነገረ ነው፡፡ ሰርቢያዊው አሰልጣኝ በቅዱስ ጊዮርጊስ 5 የውድድር ዘመናት ቆይታቸው በሁሉም አመታት  የኢትዮጵያ ፕሪሚየር ሊግ ዋንጫን ያነሱ ሲሆን ክለቡን ለሴካፋ ክለቦች ሻምፒዮና ፍፃሜም አድርሰውታል፡፡  ከኢትዮጵያዊቷ ባለቤታቸው 3 ልጆች ያፈሩት ሚቾ ለኢትዮጵያ ብሄራዊ ቡድን ትክክለኛው ሰው ቢመስሉም ከኡጋንዳ ብሄራዊ  ቡድን ጋር ያላቸው ኮንትራት እክል ሊፈጥር ይችላል፡፡
ዘንድሮ በኢትዮጵያ ንግድ ባንክ መልካም ጊዜ እያሳለፉ የሚገኙት አሰልጣኝ ፀጋዬ ኪዳነ ማርያምም ፍላጎት  ካሳዩት ውስጥ ተካተዋል፡፡ በትራንስ ኢትዮጵያ ፤ ሐረር ቢራ ፤ ኢትዮጵያ ቡና እና ኢትዮጵያ ንግድ ባንክ የማሰልጠን  የ10 አመታት ልምድ ያላቸው አሰልጣኝ ፀጋዬ ዋልያዎቹን ሊረከቡ እንደሚችሉ በብዙዎች ዘንድ ግምት እየተሰጣቸው  ነው፡፡ በሐረር ቢራ የሚያውቋቸው የፌዴሬሽኑ ፕሬዝዳንት ችሎታቸውን ጠንቅቀው ቢያውቁም የአሰልጣኙ በትልቅ ደረጃ  የማሰልጠን ልምድ አለመኖር ከፍተኛ ጫና ላለበት ስራ ለመመረጥ እክል ይፈጥርባቸዋል፡፡
የአልአህሊ ሼንዲው ምክትል አሰልጣኝ ውበቱ አባተ ሌላው ዋልያዎቹን ሊረከቡ የሚችሉ አሰልጣኝ ናቸው፡፡  በ2003 የኢትዮጵያ ፕሪሚየር ሊግን ከኢትዮጵያ ቡና ጋር ያነሱት አሰልጣኝ በሱዳኑ ክለብ 2ኛ የውድድር ዘመናቸውን  የጀመሩ ሲሆን የኢትዮጵያ ብሄራዊ ቡድን ጥሪ ከደረሳቸው አዎንታዊ ምላሻቸውን ይሰጣሉ ተብሎ ይጠበቃል፡፡ ውበቱ  በአዳማ ከነማ እና ኢትዮጵያ ቡና ስኬታማ አመታትን ሲያሳልፉ በንግድ ባንክ አስቸጋሪ የውድድር ዘመን አሳልፈዋል፡፡
የእግርኳስ ፌዴሬሽኑ ፕሬዝዳንት ከዋናው ብሄራዊ ቡድን በተጨማሪ ከ20 እና ከ17 አመት በታች ብሄራዊ ቡድን አሰልጣኞች እንደሚሾሙ አስታውቀዋል፡፡

"
"ሐረር ቢራ ከ ሲዳማ ቡና
ቀን ፡ እሁድ የካቲት 2 ቀን 2006 አም.
ስታዲየም ፡ አሚር አብዱላሂ ስታዲየም
የጨዋታ መጀመርያ ሰአት 9፡00
በመጀመርያ የውድድር ዘመኑ በሲዳማ ቡና አስቸጋሪ ጊዜ እያሳለፈ የሚገኘው አሰልጣኝ ዘላለም ሽፈራው  በከፍተኛ ትምህርት ስፖርት ፌስቲቫል የደመቀችው ሐረርን የጎበኛል፡፡ በውዝግብ እየዳከረ የሚገኘው ሐረር ቢራ እና  በወራጅ ቀጠና የሚገኘው ሲዳማ ቡና በተመሳሳይ ነጥብ ከደረጃ ሰንጠረዢ ወገብ በታች እንደመገኘታቸው መጠን ይህን  ጨዋታ አሸንፈው ደረጃቸውን ለማሻሻል ከባድ ፍልሚያ ያደርጋሉ፡፡
ሁለቱም ክለቦች ለብሄራዊ ቡድኑ ምንም ተጫዋች ባለማስመረጣቸው ተጫዋቾቻቸው እረፍት ላይ የነበሩ ሲሆን  እንደ ሲቲ ካፕ ባሉ ውድድሮች ላይ ባለመካፈላቸው ወቅታዊ አቋማቸው ምን እንደሚመስል መገመት ያስቸግራል፡፡
ጠቃሚ ነጥቦች
-ሐረር ቢራ በ6 ነጥቦች 11ኛ ደረጃ ላይ ሲቀመጥ እንግዳው ሲዳማ ቡና በተመሳሳይ ነጥብ በርካታ የግብ እዳ በመያዙ 12ኛ ደረጃ ላይ ተቀምጦ ጨዋታውን ያደርጋል፡፡
-ሲዳማ ቡና በ2002 ወደ ሊጉ ካደገ ወዲህ ሐረር ቢራን አሸንፈው አያውቁም፡፡
-አምና በተመሳሳይ ወቅት ሐረር ላይ ባደረጉት ጨዋታ ካለ ግብ አቻ ተጠናቋል፡፡
የእርስ በእርስ ግንኙነቶች
ተገናኙ 8
ሐረር ቢራ አሸነፈ 2
አቻ 6
ሲዳማ ቡና አሸነፈ 0
ሐረር ቢራ አስቆጠረ 6
ሲዳማ ቡና አስቆጠረ 4

"
"መብራት ኃይል ከ ኢትዮጵያ መድን – ዳሰሳ
ቀን ቅዳሜ 08 የካቲት 2006
ቦታ  አበበ ቢቂላ ስታዲየም
የጨዋታ መጀመርያ ሰአት 08፡00
የኢትዮጵያ ፕሪሚየር ሊግ 11ኛ ሳምንት በሁለቱ የዋና ከተማ ቡድኖች ጨዋታ ይጀመራል፡፡ ዘንድሮ በሊጉ  ደካማ ሆነው የቀረቡት ሁለቱ ቡድኖች መሸናነፍ አንደኛውን ከአደጋው ዞን ለመውጣት ሲያግዝ ሌላኛውን በወራጅ ቀጠናው  እንዲዳክር ያደርገዋል፡፡
የሊጉ አናት ላይ እንደተጠበቀው ፉክክር አለመኖሩ ከወገቡ በታች ያሉት ቡድኖች ጨዋታ ይበልጥ ትኩረት  እንዲስብ አድርጎታል፡፡ የአስራት ኃይሌው መድን ባለፈው ሰኞ ወላይታ ዲቻን አስተናግዶ ካለግብ አቻ ሲለያይ መብራት  ኃይል በበኩሉ በቀድሞ አምበላቸው በተቆጠረች ብቸኛ ግብ 1-0 ተሸንፎ ከጎንደር ተመልሷል፡፡
ጨዋታው በአበበ ቢቂላ የሚካሄድ በመሆኑ ለትራንስፖርት አመቺ ባይሆንም ይህንን ግጥሚያ ተከትሎ ከሚደረገው ጨዋታ ትልቅነት አንፃር ጨዋታው ተመልካች ያገኛል ተብሎ ይጠበቃል፡፡
ጠቃሚ ነጥቦች
መብራት ኃይል በ6 ነጥብ የሊጉ የመጨረሻ ደረጃን ሲይዝ መድን በበኩሉ በ7ነጥቦች 12ኛ ደረጃ ላይ ተቀምጧል፡፡
ሁለቱ ቡድኖች ዘንድሮ ሲገናኙ ለ2ኛ ጊዜ ነው፡፡ በአዲስ አበባ ከተማ ዋንጫ የምድብ ጨዋታ ላይ ተገናኝተው ሳይሸናነፉ 1-1 መለያየታቸው ይታወሳል፡፡
መብራት ኃይል በሊጉ በጥሎ ማለፉ እና በአዲስ አበባ ከተማ ዋንጫ ባደረጋቸው ያለፉት 13 ተከታታይ ጨዋታዎች ምንም ድል አላስመዘገበም፡፡
የእርስ በእርስ ግንኙነቶች
ተጫወቱ 22
መብራት ኃይል አሸነፈ 15
አቻ 4
ኢትዮጵያ መድን አሸነፈ 3
መብራት ኃይል አስቆጠረ 38
ኢትዮጵያ መድን አስቆጠረ 17

"
"መከላከያ በሊዮፓርድስ ተሸነፈ
የአፍሪካ ኮንፌድሬሽን ዋንጫ ቅድመ ማጣርያ የመጀመርያ ጨዋታ ወደ ናይሮቢ የቀናው መከላከያ በሊዮፓርድስ 2-0 ተሸንፏል፡፡

እንግዳው መከላከያ በ30ኛው ሰከንድ በሙሉአለም ጥላሁን አማካኝነት የመጀመርያ ሙከራውን ሲያደርግ የመጀመርያው ግብ እስኪቆጠርበት ድረስ ተመጣጣኝ ፉክክር አሳይቷል፡፡
መከላከያ ግብ ያስተናገደው ጨዋው በተጀመረ በ23ኛው ደቂቃ ሲሆን ማርቲን ኢምባላምባላ በግንባሩ በመግጨት  ግቡን አስቆጥሯል፡፡ ከግቡ መቆጠር በኃላ ጫና የፈጠረው መከላከያ በ34ኛው ደቂቃ በሙሉአለም ጥላሁን አማካኝነት  ለግብ የቀረበ ሙከራ አድርጎ በግብ ጠባቂው ዋይክሊፍ ካሳያ ግብ ከመሆን ድኗል፡፡
በ43ኛው ደቂቃ ፖል ዌር ከመስመር ያሻገረውን ኳስ የኬንያ ፕሪሚየርሊግ ኮከብ ተጨዋቹ ጃኮብ ኬሊ አስቆጥሮ ሊዮፓርድስን በ2-0 መሪነት እረፍት እንዲወጡ አግዟል፡፡
በሁለተኛው አጋማሽ ሁለቱም ቡድኖች ሙከራዎች ቢያደርጉም በግብ ጠባቂዎቹ ጥረት ግብ ሳይሆኑ ጨዋው  በሊዮፓርድስ 2-0 አሸናፊነት ተጠናቋል፡፡  በጨዋው መከላከያ እንደተለመደው በኳስ ቁጥጥር የበላይ ቢሆንም  የሊዮፓርድስን የመስመር አጨዋወት መቆጣጠር ሳይችል ወጥቷል፡፡
ሁለቱ ቡድኖች ቀጣይ እሁድ  በአዲስ አበባ ስታዲየም 10 ሰአት ላይ የመልስ ጨዋታቸውን ያደርጋሉ፡፡

"
"መከላከያ በኮንፌድሬሽን ዋንጫ ናይሮቢን ይጎበኛል
በ2005 የውድድር አመት መጠናቀቅ ባለመቻሉ ወደ 2006 የተሸጋገረውን የኢትዮጵያ ዋንጫ ያሸነፈው መከላከያ  በኮንፌድሬሽን ዋንጫ የመጀመርያ ጨዋታ ከሜዳው  ውጪ የኬንያውን ውጤታማ ክለብ ሊዮፓርድስን ይገጥማል፡፡ በሊጉ የደረጃ  ሰንጠረዥ 3ና ደረጃ ላይ የተቀመጠው ‹‹ጦሩ›› ዘንድሮ መልካም አቋም ላይ የሚገኝ ሲሆን ጨዋታውን በኬንያ ጨርሰው  ለመምጣት እንደተዘጋጁ አሰልጣኝ ገብረመድን ኃይሌ እና አማካዩ አብርሃም ይስሃቅ ተናግረዋል፡፡
በመከላከያ በኩል የአጥቂው ማናዬ ፋንቱ እና የመስመር ተከላካዩ ሽመልስ ተገኝ በጉዳት ምክንያት  የመሰለፋቸው ጉዳይ አጠራጣሪ ሲሆን ሌላው የመስመር ተከላካይ ሲሳይ ደምሴ በቅጣት የእሁዱ ጨዋታ ያመልጠዋል፡፡  በአጥቂ መስመሩ ጉልህ ችግር እንዳለባቸው የተናገሩት አሰልጣኝ ገብረመድን አዲሱ ፈራሚያቸው ሙሉአለም ጥላሁን  ክፍተቱን እንደሚደፍን ተስፋ አድርገዋል፡፡
መከላከያ ዛሬ ረፋዱ ላይ ወደ ናይሮቢ የተጓዘ ሲሆን እሁድ በ10 ሰአት የ13 ጊዜ የኬንያ ፕሪሚየር ሊግ ሻምፒዮኑ ሊዮፓርድስን ይገጥማል፡፡
ጠቃሚ ነጥቦች
መከላከያ በኮንፌድሬሽን ዋንጫው ሲሳተፍ የዘንድሮው ከ7 አመታት በኃላ ለመጀመርያ ጊዜ ነው፡፡ በ1999 በአስራት ኃይሌ እየተመራ 1ኛው ዙር ደርሶ በሩዋንዳው አትራኮ ተሸንፎ ከውድድር መውጣቱ ይታወሳል፡፡
ሊዮፓርድስ ለኢትዮጵያ ክለቦች አዲስ አይደለም፡፡ በ2002 አም. በኮንፌዴሬሽን ካፑ ከኢትዮጵያ ንግድ ባንክ ጋር ባደረገው ጨዋታ በድምር ውጤት 4-3 ተሸንፎ ከውድድር መውጣቱ አይዘነጋም፡፡
{jcomments on}
"
"ሙሉዓለም ጥላሁን ለመከላከያ ለመጫወት ተስማማ
በሞ ኢብራሂም ፋውንዴሽን ዋንጫ ኢትዮጵያ ቡና በቲፒ ማዜንቤ 3-1 በተረታበት ጨዋታ ባሳየው  ያልተገባ ባህርይ ከደጋፊዎችና አሰልጣኝ ስታፉ ጋር እሰጥ አገባ ውስጥ ገብቶ የነበረው እና ላልተወሰነ ጊዜ ታግዶ  የቆየው አጥቂው ሙሉአለም ጥላሁን ከኢትዮጵያ ቡና ጋር ያለውን ውል አፍርሶ ለመከላከያ መፈረሙን ፕላኔት ስፖርት ዘግቧል፡፡
ሙሉአለም ውሉን  ማፍረሱን ተከትሎ የቀድሞ ክለቡ ኢትዮጵያ መድንን ጨምሮ በበርካታ ክለቦች ቢፈለግም መከላከያን ተቀላቅሏል፡፡  ከ2003 ጀምሮ በኢትዮጵያ ቡና የቆየው ሙሉአለም አምና ኮንትራቱን ሲያራዝም ለፊርማ ከተቀበለው ውስጥ ግማሹን መልሶ  ከክለቡ መልቀቅያ መውሰዱ ሲገለፅ በውድድር ዘመኑ አጋማሽ በይፋ የመከላከያ ተጫዋች ይሆናል ተብሎ ይጠበቃል፡፡  መከላከያ ለዝውውሩ 250,000 ብር ወጪ ማድረጉም ተነግሯል፡፡
"
"ሙገር ሲሚንቶ ከ ቅዱስ ጊዮርጊስ – ዳሰሳ
ቀን የካቲት 6 ቀን 2006
ስታዲየም ደራርቱ ቱሉ (አሰላ)
የጨዋታ መጀመርያ ሰአት 09፡00
የኢትዮጵያ ፕሪሚየር ሊግ ዛሬ ቀትር ላይ በተስተካካይ ጨዋታ ሲቀጥል የሊጉ መሪ ከ ሙገር ሲሚንቶ ጋር  ይገናኛል፡፡ ቅዱስ ጊዮርጊስ እሁድ ወደ አርባምንጭ ተጉዞ በኡመድ ኡኩሪ ብቸኛ ግብ 1-0 ሲያሸንፍ ሙገር ሲሚንቶ  በበኩሉ በሜዳው ከኢትዮጵያ ቡና ጋር ያለግብ መለያየቱ ይታወሳል፡፡
ፕሪሚየር ሊጉን በ21 ነጥቦች ለሚመራው ቅዱስ ጊዮርጊስ የውድድር አመቱ ቀላል ሆኖለታል፡፡ እስካሁን በ7  ተከታታይ የሊግ ግጥሚያዎች በአንድ አጋጣሚ ብቻ መረቡን አስደፍሮ ሁሉንም በድል ተወጥቷል፡፡ ሙገር ዘንድሮም እንደ  ቀድሞው ወጥ አቋም ማሳየት ተስኖት በደረጃ ሰንጠረዡ ወገብ እየዋለለ ይገኛል፡፡
ጠቃሚ ነጥቦች
ሁለቱ ቡድኖች እንዲጫወቱ ፕሮግራም የወጣላቸው ጥቅምት 17 ቀን 2006 ፣ 1ኛው ሳምንት ላይ ቢሆንም ቅዱስ  ጊዮርጊስ በርካታ ተጫዋቾች ለብሄራዊ ቡድን በማስመረጡ ጨዋታው በተስተካካይ ጨዋታ መልክ ከ4 ወራት በኃላ  ይካሄዳል፡፡
-ሁለቱ ቡድኖች ዘንድሮ ሲገናኙ ለ2ኛ ጊዜ ነው፡፡ በአዲስ አበባ ከተማ ዋንጫ የምድብ ጨዋታ ቅዱስ ጊዮርጊስ 1-0 ሲረታ ፍፁም ገብረማርያም በቀድሞ ክለቡ ላይ ብቸኛዋን ግብ ማስቆጠሩ ይታወሳል፡፡
-ቅዱስ ጊዮርጊስ በሊጉ የደረጃ ሰንጠረዥ አናት ላይ ሆኖ ወደ አሰላ ሲያቀና ሙገር ሲሚንቶ ከፈረሰኞቹ በ10 ነጥቦች አንሶ 6 ደረጃ ላይ ተቀምጦ ጨዋታውን ያደርጋል፡፡
-ሙገር ካሸነፈ ነጥቡን ወደ 14 አድርሶ 5ኛ ደረጃን ከደደቢት የመረከብ እድል አለው፡፡
-ሙገር በሜዳው 5 ጨዋታዎችን አድርጎ ማሸነፍ የቻለው 1 ብቻ ነው፡፡
-አሰላ ለቅዱስ ጊዮርጊስ ፈታኝ ከሆኑ ጉዞዎች ዋነኛው ነው፡፡ ቅዱስ ጊዮርጊስ ከ1991 ጀምሮ ሙገርን በጎበኘባቸው 13 አጋጣሚዎች ድል አድርጎ የተመለሰው 4 ጊዜ ብቻ ነው፡፡
የእርስ በእርስ ግንኙነቶች
ተጫወቱ 28
ሙገር አሸነፈ 6
አቻ 6
ቅዱስ ጊዮርጊስ አሸነፈ 16
ሙገር አስቆጠረ 26
ቅዱስ ጊዮርጊስ አስቆጠረ 43
{jcomments on}
"
"ሙገር ሲሚንቶ ከ ኢትዮጵያ ቡና
ቀን ፡ እሁድ የካቲት 2 ቀን 2006 አም.
ስታዲየም ፡ ደራርቱ ቱሉ ስታዲየም
የጨዋታ መጀመርያ ሰአት 9፡00
በደረጃ ሰንጠረዡ ወገብ በ1 ነጥብ ተበላልጠው የተቀመጡት ሁለቱ ክለቦች አሰላ ላይ ይፋለማሉ፡፡ ጨዋታው  ለኢትዮጵያ ቡና አስፈላጊ የመሆኑን ያህል ፈታኝ ይሆንበታል ተብሎ ይጠበቅበታል፡፡  አሰልጣኝ ጳውሎስ ጌታቸው በሲቲ ካፕ 3ኛ ደረጃ ይዞ ያጠናቀቀው ወጣት ቡድን እድገት እና በቻን የተሳተፉት ተጫዋቾች  መመለስ ቡድናቸውን ከቀዝቃዛው የውድድር ዘመናቸው ለማነቃቃት አስተዋፅኦ ያበረክትላቸዋል፡፡
ጠቃሚ ነጥቦች
ሙገር 7ኛ ደረጃን ይዞ አደገኞቹን ሲያስተናግድ ኢትዮጵያ ቡና 9ኛ ደረጃ ላይ ተቀምጦ ጨዋታውን ያደርጋል፡፡
ኢትዮጵያ ቡና ወደ አሰላ በሚያደርገው ጉዞ ብዙም ፈታና አይገጠመውም፡፡ በሊጉ እስካሁን ሙገር ኢትዮጵያ ቡናን 14 ጊዜ አስተናግዶ ያሸነፈው በ2 አጋጣሚዎች ብቻ ነው፡፡
የእርስ በእርስ ግንኙነቶች
ተጫወቱ 28
ሙገር ሲሚንቶ አሸነፈ 5
አቻ 7
ኢትዮጵያ ቡና አሸነፈ 16
ሙገር ሲሚንቶ አስቆጠረ 22
ኢትዮጵያ ቡና አስቆጠረ 44
{jcomments on}
"
"ምንያህል ተሾመ ይቅርታ ጠየቀ
የቅዱስ ጊዮርጊሱ የመስመር አማካይ ምንያህል ተሾመ ባለፈው ሳምንት በሊግ ስፖርት ጋዜጣ ላይ በሰጠው  አስተያየት ምክንያት  ውዝግብ መፍጠሩን ተከትሎ ዛሬ ይቅርታ ጠይቋል፡፡ ምንያህል ዛሬ ለሊግ ስፖርት ጋዜጣ  እንደተናገረው በስሜታዊነት ተነሳስቶ የተሳሳተ ንግግር እንዳደረገ አምኗል፡፡
‹‹  ከማንም ሰው ጋር የተነካካ ነገር የለኝም ፤ በስሜት ውስጥ ሆኜ ግን ያልተገባ ነገር  ተናግሬያለው፡፡ የስፖርት ጋዜጠኞችን በተመለከተ ጋዜጣው ላይ የሰጠሁት አስተያየት ከስሜታዊነት የመነጨ በመሆኑ መላው  የስፖርት ጋዜጠኞችን ይቅርታ እጠይቃለሁ፡፡››
ምንያህል የሰጠውን አስተያየት ተከትሎ በበርካታ ሚድያዎች ላይ ይህን አስተያየት እንዳልሰጠ አስተባብሏል ቢባልም አማካዩ ስለ አስተያየቱ ትክክለኛነት ማረጋገጨ ሰጥቷል፡፡
‹‹ በርካታ የሚድያ ሰዎች ደውለውልኛል፡፡ነገር ግን ማንንም አላነጋገርኩም፡፡ ረቡእ እለት ከሊግ ጋር ቃለምልልስ ካደረግኩ በኃላ ለየትኛውም ሚድያ ቃል አልሰጠሁም፡፡›› ሲል አስተባብሏል፡፡ ››
{jcomments on}
"
"ሦስቱን ወንድማማቾች ያገናኘው ጨዋታ…
በቤትኪንግ የኢትዮጵያ ፕሪምየር ሊግ ዛሬ በተካሄደው የፋሲል ከነማና የወላይታ ድቻ ጨዋታ ሦስቱን ወንድማማቾች አግናኝቶ ነበር። እኛም ከጨዋታው መጠናቀቅ በኃላ የተለያዩ ጥያቄዎችን አቅርበንላቸዋል የሰጡንን ምላሽ ይዘን ቀርበናል።
በኢትዮጵያ እግርኳስ ውስጥ በተለያዩ ዘመናት በአንድ ቡድን አብረው የሚጫወቱ ወንድማማቾች ሲያስመለክተን እንደቆየ ሁሉ የአንድ ቤተሰብ አካል ሆነው በተቃራኒ የመጫወት አጋጣሚ ሲከሰት ኖሯል። ከቅርብ ዓመታት ወዲህ ደግሞ ከአንድ ቤተሰብ የወጡት የጉግሳ ልጆች የሆኑት ሦስቱ ወንድማማቾችን እየተመለከትን እንገኛለን። ታላቅ ወድምዬው ሽመክት ለፋሲል ከነማ፣ ቸርነት እና አንተነህ ጉጉሳ ደግሞ ለወላይታ ድቻ እየተጫወቱ ይገኛሉ። በዛሬው ዕለትም በተቃራኒ ማልያ የተገናኙትን ሦስቱን ወንድማማቾችን ከጨዋታው መጠናቀቅ በኃላ የተለያዩ ጥያቄዎችን አቅርበንላቸው ተከታዩን ምላሽ ሰጥተውናል።
ቸርነት ጉግሳ
ሜዳ ውስጥ በተቃራኒ መጫወት ያለው ስሜት ምን ይመስላል?
በጣም ደስ ይላል። የበለጠ አንድ ላይ ሆነን በአንድ ማልያ አብረን ብንጫወት የበለጠ ደስ ይለኝ ነበር። አንድ ቀንም አይቀርም። በአንድ ክለብ አብረን ተጣምረን እንጫወታለን ብዬ አስባለሁ።
ከሽመክት የምታደንቅለት ምንድነው ?
ለማልያ የሚሞት ተጫዋች ነው። ለለበሰው መለያ ትልቅ ክብር ይሰጣል። ይህን በጣም አደንቅለታለው። ሜዳ ውስጥ በጣም ታታሪ ነው። ያለውን ነገር ሁሉ ነው የሚሰጠው ይህ ነገሩ በጣም እወድለታለው።
አንተ እና ሽመክት ሁለታቹሁም በአንድ አይነት ሚና ነው የምትጫወቱት። በችሎታ ማን ይበልጣል ?
(በጣም እየሳቀ…) ምንም ጥያቄ የለውም ሽሜ ከእኔ የተሻለ በሀገራችን አሉ ከሚባሉ የመስመር አጥቂዎች አንዱ ነው። እኔም ሁሌም እርሱ የደረሰበት መድረስን ነው የማስበው።
ሽመክት ጉግሳ
ሜዳ ውስጥ በተቃራኒ መጫወት ያለው ስሜት ምን ይመስላል?
ደስተኛ ነኝ ግን፤ ግን በጣም ከባድ ነው። አብረህ በአንድ ማልያ ብትጫወት መልካም ይመስለኛል። ለለበስነው ማልያ ስለምንጫወት ምንም የሚኖር ነገር የለም። ግን በተቃራኒ ሆኖ መጫወት ይከብዳል። በተለይ ለኔ ብዙ ጊዜ ይከብደኛል።
ለምን ይከብድሀል ?
ምን አለ መሰላችሁ፤ በተለይ ወላይታ ላይ ስንጫወት ለኔ ይከብደኛል። ቤተሰብ በጣም ይጨነቃል። እንዳጋጣሚ ሆኖ ሶዶ ላይ እርስ በእርስ የምንገናኘው የማይሆን ሰዓት ነው። ድቻ ላለመውረድ ሲጫወት እኛ በዋንጫ ፉክክር ውስጥ ሆነን ነው ከዚህ ቀደም የምንገናኘው። ይህ ለኔ በጣም ያስጨንቀኛል። ፈጣሪ ይመስገን በተገናኘንበት ጨዋታ ሁሉ በመልካም ሁኔታ ነው የተጠናቀቀው።
ወደፊት በጋራ የመጫወት ህልም አላችሁ ?
አዎ የማይቀር ነው። በእርግጠኝነት አንድ ቀን በአንድ ማልያ መጫወታችን የማይቀር ነው።
ከቸርነት የምትወድለት ?
ቸርነት በጣም ጎበዝ ተጫዋች ነው። ድሪብለር ነው። ሰው መቀነስ ይችላል። ጠንካራ ምቶች አሉት፤ ፈጣንም ነው። የመስመርም ቀጥተኛ አጥቂ ሆኖ መጫወት ይችላል። ሰውነቱ በጣም ያምራል። ወደ ፊት ጥሩ የሚቀርፀው አሰልጣኝ እያገኘ ሲመጣ በኢትዮጵያ እግርኳስ ውስጥ ነግሶ የሚወጣ የተሻለ ደረጃ የሚደርስ ተጫዋች ይሆናል።
ቤታችሁ እናንተን የሚከተል ታናሽ ወንድም አለ?
አጋጣሚ ሆኖ ሌላ ታናሽ ወንድም የለም። ቤት ታናሽ እህት ነው ያለችን። ሦስታችን ከአንድ ቤት ከተጫወትን አይበቃም? (እየሳቀ…)
አንተነህ ጉግሳ
እነርሱ የመስመር አጥቂ ናቸው። አንተ ተከላካይ በመሆን ለምን ተለየህ ?
(እየሳቀ) ያው በልጅነታችን ስንጫወት አንዳንዴ ተፈጥሮ የሚያስገድድህ ነገር አለ። ያው እኔ ቁመቴ ከእነርሱ ትንሽ ከፍ ስለሚበልጥ ተከላካይ አደረጉኝ እንጂ እኔም በመስመር  አጥቂነት ነበር የምጫወተው፤ አሰልጣኝ ነው ወደ ኃላ ያደረገኝ።
ከሽመክት የምትወድለት ምንድነው ?
ቸርነት ቅድም ብሎልሀል። በጣም ለማልያ ታማኝ ታታሪ ተጫዋች ነው። ቅድሚያ ለራሱ አይሰጥም። ቡድኑ እንዲያሸንፍ ከመፈለጉ የተነሳ ለቡድን አጋሮቹ አመቻችቶ ሲያቀብል የሚደሰት ሰው ነው። ብዙ ጊዜ ይሄን ሲያደርግ ትመለከታለህ። ስለዚህ ከራሱ ይልቅ ለቡድኑ የሚጫወት በመሆኑ ይሄን በጣም እወድለታለው።
በመጨረሻ የምታስተላልፈው መልዕክት?
በተለያየ ማልያም ቢሆን ከአንድ ቤተሰብ አብረን በመጫወታችን በጣም ነው ደስ የሚለው። ግን የሚገርማችሁ እናታችን እኛ በተለያየ ቡድን እየተጫወትን ስንገናኝ በጣም ትጨነቃለች። ውጤቱ ምንም ይሁን ምንም እርሷ በጣም ትጨነቃለች። ዛሬ ጨዋታውን በቴሌቭዥን ተመልክታዋለች። በዚህ አጋጣሚ “እኛ በሠላም ወጥተናል አታስቢ እናታችን” እንላታለን።
"
"ሪፖርት | አራተኛው ሳምንት በአሰልቺ ጨዋታ ተዘግቷል
አዳማ እና ሲዳማን ያገናኘው ጨዋታ እጅግ ደካማ ከሆነ እንቅስቃሴ ጋር ያለግብ ተጠናቋል።
አዳማ ከተማዎች ታሪክ ጌትነት ፣ እዮብ ማቲዮስ እና በቃሉ ገነነን በዳንኤል ተሾመ ፣ አካሉ አበራ እና አክሊሉ ተፈራ በመለወጥ ጨዋታውን ሲጀምሩ ሲዳማዎች ባደረጓቸው ለውጦች ደግሞ አማኑኤል እንዳለ እና ዮሴፍ ዮሀንስን በክፍሌ ኪአ እና ዳዊት ተፈራ ምትክ ተጠቅመዋል።
እጅግ የተቀዛቀዘ የነበረው የመጀመሪያው አጋማሽ ጥቂት ሙከራዎችን ብቻ የተመለከትንበትም ነበር። መሀል ሜዳ ላይ በመነጣጠቅ በተሞላው እንቅስቃሴ ቀጥተኝነት ይታይባቸው የነበሩት ሲዳማዎች ከተጋጣሚያቸው የተሻሉ መስለው ይታዩ እንጂ አብዛኞቹ ሙከራዎቻቸው ከሳጥን ውጪ የሚደርጉ እና ኢላማቸውን ያልጠበቁ ነበሩ።

ገና በ19ኛው ደቂቃ የፊት አጥቂያቸው ይገዙ ቦጋለን በጉዳት ምክንያት ቀይረው ለማስወጣት የተገደዱት ሲዳማ በመጠኑ ቀረብ ይሉ የነበሩ ቢሆንም የአበባየሁ ዮሐንስ የ24ኛ እና 33ኛ ደቂቃ ሙከራዎችም ግብ ጠባቂው ዳንኤል ተሾመን እምብዛም የፈተኑ አልነበሩም። 3ኛው ደቂቃ ላይ በየኋላሸት ፍቃዱ ጥሩ የርቀት ቀጣት ምት ኢላማውን የጠበቀ ሙከራ አድርገው በመሳይ አያኖ የከሸፈባቸው አዳማዎችም 23ኛው ደቂቃ ላይ አጥቂው ከጀሚል ያዕቆብ ተቀብሎ ከቅርብ ርቀት ካደረገው ደካማ ሙከራ ውጪ ከተጋጣሚ ሳጥን ርቀው አልፎ አልፎ ከሚገኙ የቆሙ ኳሶች ብቻ ዕድሎችን ለመፍጠር ሲሞክሩ ነው አራባ አምስቱ ደቂቃ የተጠናቀቀው።

የተነቃቃ መስሎ በጀመረው ሁለተኛው አጋማሽ ሁለት ከባባድ ሙከራዎች ተደርገዋል። 50ኛው ደቂቃ ላይ ሀብታሙ ገዛኸኝ መትቶት ዳንኤል ተሾመ የተፋውን ኳስ አዲሱ አቱላ በድጋሚ ሞክሮ ግብ ጠባቂው አድኖበታል። አዳማዎችም ከሁለት ደቂቃዎች በኃላ በሰጡት ምላሽም የኋላሸት ፍቃዱ ከሳጥን ውስጥ ያደረገው ሙከራ ለጥቂት ነበር በመሳይ አያኖ የተመለሰበት። ያም ቢሆን ጨዋታው ወደ ቀደመ መልኩ ተመልሶ ውል አልባ እንቅስቃሴዎችን ሲያስመለክተን ቆይቷል። በቀሩት ደቂቃዎችም ከተመስገን በጅሮንድ እና የኋላሸት ፍቃዱ ለግብ ጠባቂዎች ቀላል ከነበሩ የርቀት ሙከራዎች በኋላ  ትርጉም ያለው የማጥቃት ሂደት ሳንመለከት የዋና ዳኛ ምስጋናው መላኩ ፊሽካ እጅግ አሰልቺውን ጨዋታ በቃ ብሎታል።

"
"ሪፖርት | ድሬዳዋ የውድድር ዓመቱ የመጀመሪያ ድሉን አሳክቷል
የአራተኛው ሳምንት ሁለተኛ ቀን ጨዋታ በድሬዳዋ ከተማ እና ጅማ አባ ጅፋር መካከል ተደርጎ ድሬዳዋ 2-0 አሸንፏል።
ድሬዳዋ ከተማ በቡናው ጨዋታ በቀይ ካርድ የወጡት በረከት ሳሙኤል እና ዳንኤል ደምሴን በያሬድ ዘውድነህ እና አስጨናቂ ሉቃስ ሲተካ በሙኃዲን ሙሳ ቦታም ሱራፌል ጌታቸውን ተጠቅሟል። ጅማ አባ ጅፋር ደግሞ ከፋሲሉ ጨዋታ ውብሸት ዓለማየሁን በአዳላሚን ናስር ፣ ሀብታሙ ንጉሤን በሳምሶን ቆልቻ በመተካት ለጨዋታው ቀርቧል።

በእንቅስቃሴ ደረጃ እምብዛም አዝናኝ ያልነበረው የመጀመሪያው አጋማሽ ከስህተቶች የሚመነጩ በርካታ የጎል ዕድሎች ሲፈጠሩበት ትታይቷል። አብዛኛዎቹን ደቂቃዎች የተሻሉ ሆነው የተገኙት ድሬዎች የፊት መስመር አጥቂዎቻቸውን ፍጥነት ለመጠቀም የሚረዱ አጫጭር ቅብብሎችን አንዳንዴም ከኋላ በቀጥታ የሚላኩ ኳሶችን ለመጠቀም ሞክረዋል። 15ኛው ደቂቃ ላይ ኢታሙና ኬይሙኒ ከሱራፌል ጌታቸው ተቀብሎ ወደላይ የላከው ኳስም የቡድኑ እጅግ ለጎል የቀረበ ሙከራ ነበር። ቀስ በቀስ የፈጠሩትን ጫና እያጡ የመጡት ድሬዳዋ ከተማዎች በሳጥናቸው ዙሪያ እና ውስጥ ከሚሰሯቸው ስህተቶች ለጅማ አጥቂዎች በርካታ ዕድሎችን ፈጥረዋል።

ሆኖም በቅብብል መግባባት ችግር ይታይበት የነበረው የጅማ የፊት ክፍል በብዙአየሁ እንዳሻው ፣ ሳድቅ ሴቾ እና ሳምሶን ቆልቻው ከቅርብ ርቀት የተገኙ ኳሶችን በደካማ አጨራረስ አምክኗል። አደጋዎቹ ያለፏቸው ድሬዎችን 41ኛው ደቂቃ ላይ ከሱራፌል በተነሳ እና ጁኒያስ ናንጂቡ ባመቻቸው ኳስ አስቻለው ግርማ አስቆጥሮ መሪ አድርጓቸዋል። አስቻለው 44ኛው ደቂቃ ላይም ናንጂቡን ከግብ ጠባቂ ጋር የገናኘውን ኳስ በማመቻቸት ብድሩን ቢመልስም ናሚቢያዊው አጥቂ ጄኮ ፔንዜን ማሳለፍ ተስኖታል።

ሁለተኛውን አጋማሽ ጅማዎች የአቻነት ግብ ፍለጋ ወደፊት ገፍተው ለመጫወት ሲሞክሩ ድሬዎች ወደ ጥንቃቄው አመዝነዋል። ያም ቢሆን የጅማዎች በድሬዳዋ ሜዳ ላይ ኳስ ይዘው መቆየት ከ54ኛው ደቂቃ የብዙዓየሁ እንዳሻው ኢላማውን ያልጠበቀ ሙከራ ሌላ ዕድል ሲፈጥርላቸው አልታየም። የጅማዎችን ለመሀል ሜዳው መቅረብ ተከትሎም ድሬዎች በርካታ የመልሶ ማጥቃት ዕድሎችን ቢያገኙም ሳጥኑ ጋር ከመድረሳቸው በፊት አብዛኞቹ በቅብብል ስህተቶች ምክንያት መክነዋል።

75ኛው ደቂቃ ላይ ኤልያስ ሞም ከቅጣት ምት ያደረገው ሙከራ ብቻ ነበር የጄኮ ፔንዜን ጥረት የጠየቀው። ጨዋታው  ወደ ማብቂያው በተቃረበ ቁጥር ጅማዎች ይበልጥ እየተከፈቱ መጥተው በመጨረሻም ድሬዎች የመልሶ ማጥቃታቸውን ፍሬ አግኝተዋል። 81ኛው ደቂቃ ላይ ጁኒያስ ናንጂቡ ከአስቻለው ግርማ የተቀበለውን ኳስ ይዞ በመግባት አክርሮ መትቶ ኳስ ከጃኮ ፔንዜ እጆች አምልጣ ግብ ሆናለች። ጨዋታውም ሌላ ግብ ሳይቆጠርበት በድሬዳዋ ከተማ 2-0 አሸናፊነት ተጠናቋል።

"
"ሪፖርት | ፋሲል ከሙጂብ ሐት-ትሪክ ጋር ተከታታይ ድልን ተቀዳጅቷል
በፍጥነት ጎሎችን ባስተናገደው ጨዋታ ፋሲል ከነማ ወላይታ ድቻን 3-2 ማሸነፍ ችሏል።
ሁለቱም ተጋጣሚዎች ካለፈው ጨዋታቸው የአንድ ተጫዋች ለውጥ ብቻ አድርገው የገቡ ሲሆን በድቻ በኩል አማኑኤል ተሾመ በኤልያስ አህመድ በፋሲል ወገን ደግሞ በረከት ደስታ በሀብታሙ ተከስተ ቦታ ጨዋታውን ጀምረዋል።


ከግቦቹ በኋላ ተመጣጣኝ እንቅስቃሴ በታየበት በአስገራሚው አጋማሽ የተከላካዮች ስህተት ሌሎች ግቦችንም ሊያሳየን ተቃርቦ ነበር። የፋሲሉ ሙጂብ ቃሲም እና የድቻው ቸርነት ጉግሳ ያደረጓቸው ሌሎች ሙከራዎችም ግብ ከመሆን የዳኑት ተከላካዮች ተረባርበው በመደረባቸው ነበር። 36ኛው ደቂቃ ላይ የድቻው መስመር ተከላካይ መሳይ አገኘው ከርቀት ወደ ግብ ልኮት በግቡ አግዳሚ የተመበሰውም ኳስ ሌላው አስደንጋጭ ሙከራ ሆኖ አልፏል።
ሁለተኛው አጋማሽ ሲጀምር ፋሲሎች ሙሉ ኃይላቸውን በማጥቃት ላይ ሲያደርጉ ድቻዎች ጥንቃቄ ጨምረው ተመልሰዋል። 63ኛው ደቂቃ ላይ ከማዕዘን የተነሳውን ኳስ ያሬድ ባዬ በግንባር ገጭቶ በአግዳሚው የተመለሰበት እና 65ኛው ደቂቃ ላይ አምሳሉ ጥላሁን ከሽመክት ጉግሳ ተቀብሎ በቀጥታ መትቶት ተከላካዩ መሳይ አገኘው ያወጣው ኳስ የዐፄዎቹ ከባድ ሙከራዎች ሆነዋል።

በአንፃሩ ድቻዎች ለአጥቂያቸው ስንታየሁ መንግሥቱ ቀጥተኛ ኳሶችን ከመላክ ባለፈ በአመዛኙ በራሳቸው ሜዳ ላይ መቆየትን መርጠዋል። ጨዋታው በዚህ መልክ ቀጥሎ ደጉ ደበበ ተቀይሮ በገባው ናትናኤል ገብረጊዮርጊስ ላይ በሰራው ጥፋት ፋሲሎች የፍፁም ቅጣት ምት አግኘተዋል። ሙጂብ ቃሲም ፍፁም ቅጣት ምቱን ሲመታ ሰዒድ ሀብታሙ ቢያድነውም ከመመታቱ በፊት መስመሩን በመልቀቁ በድጋሚ እንዲመታ ተደርጎ ሙጂብ 72ኛው ደቂቃ ላይ ሦስተኛውን ግብ አስቆጥሯል። አጥቂው አዲሱ የውድድር ዓመት ከተጀመረ ወዲህ ሐት-ትሪክ የሰራ የመጀመርያ ተጫዋችም መሆን ችሏል።

ከግቡ በኋላ ድቻዎች ዳግም ወደ ማጥቃት ለመመለስ ጥረት አድርገዋል። 80ኛው ደቂቃ ላይ ስንታየሁ መንግሥቱ በቀኝ በኩል ተከላካዮችን ታግሎ ገብቶ የሞከረው ኳስም የወጣው አግዳሚውን ታክኮ ነበር። ሆኖም በተጋጣሚያቸው መነቃቃት ወደ ኃላ ያልተመለሱት ፋሲሎች ወደ ፊት ገፍቶ የመጫወት ሀሳባቸውን ሳይቀይሩ ጨዋታውን በ 3-2 ውጤት አጠናቀዋል።
"
"ሰውነት ቢሻው ከስንብታቸው በኃላ …
ለ2 አመት ከ6 ወር በዋልያዎቹ አሰልጣኝነት የቆዩት አሰልጣኙ ባለፈው ረቡእ የስንብታቸው ዜና ከተሰማ በኃላ ለኢትዮጵያ ቴሌቪዥን እና ለሱፐር ስፖርት አስተያየታቸውን ሰጥተዋል፡፡
ከሱፐር ስፖርቱ ኮሊንስ ኦኪንዮ ጋር ባደረጉት ቆይታ በስንብታቸው እንዳልተከፉ ሲገልፁ በኢትዮጵያ ቴሌቪዥን ባደረጉት ሰፊ ቆይታ ስንብቱን እንዳጠበቁት ገልፀዋል፡፡
‹‹ የአሰልጣኝነት ስራ እጅግ አስቸጋሪ ነው፡፡ ሁልጊዜም የምትወደደው ከፍታ ላይ ስትሆን ብቻ ነው፡፡  ነገሮችን እንዳመጣጣቸው መቀበል አለብህ ፤ እኔም በስንብት ዜናው አልተደናገጥኩም፡፡ ›› ሲሉ ለሱፐር ስፖርት  ተናግረዋል፡፡አሰልጣኙ ይህን ቢሉም በኢቲቪ ባደረጉት ቃለምልልስ ላይ ደግሞ ስንብቱን እንዳልጠበቁትና ካለወቅቱ  እንደመጣባቸው ተናግረዋል፡፡
ሰውነት ቢሻው ለተወሰነ ጊዜ ከአሰልጣኝነት ተገልለው ለቤተሰባቸው ሰፊ ጊዜ እንደሚሰጡ ገልፀው ባለፉት ሁለት አመታት ከጎናቸው የቆመውን ህዝብ አመስግነዋል፡፡
{jcomments on}
"
"ሰውነት ቢሻው ከኃላፊነታቸው ተነሱ
ኢትዮጵያን ለ31 አመታት ወደራቀችበት የአፍሪካ መድረክ የመለሱት አሰልጣኝ ሰውነት ቢሻው ከአሰልጣኝነት መንበራቸው መነሳታቸውን የኢትዮጵያ እግርኳስ ፌዴሬሽን አስታውቋል፡፡
በቻን ውድድር አንድም ግብ ሳያስቆጥር ከውድድሩ በጊዜ መውጣቱ እና የቅርብ ጊዜ ተከታታይ ውጤቶች ከውሳኔ ላይ እንዲደርሱ ምክንያት እንደሆናቸው የፌዴሬሽኑ አመራሮች ተናግረዋል፡፡
‹‹ አቶ ሰውነት በእግርኳሳችን ውስጥ የማይረሱ ጀግና ናቸው፡፡ ወደ እግርኳስ ካርታ እንድንመለስ  ረድተውናል፡፡ አሰልጣኙ ባለፉት ሁለት አመታት ላስመዘገቡት ውጤት እውቅና እና ምስጋናችንን እናቀርባለን ፡፡ ነገር  ግን በእድገታችን እና ውጤታማነታችን ለመቀጠል እዚህ ውሳኔ ላይ ደርሰናል›› ሲሉ የኢትዮጵያ እግርኳስ ፌዴሬሽን  ፕሬዝዳንት አቶ ጁይነዲ በሻ ገልጠዋል፡፡
የኢትዮጵያ እግርኳስ ፌዴሬሽን ቀጣዩን አሰልጣኝ በ8 ቀናት ውስጥ እንደሚያሳውቅ የተነገረ ሲሆን ከሃገር  ውስጥ እና ከውጪ ዜጋ አሰልጣኞች ውስጥ መስፈርቱን የሚያሟላ አሰልጣኝ እንደሚሾሙ ፕሬዝዳንቱ አስታውቀዋል፡፡
አሰልጣኝ ሰውነት ቢሻው በ2ኛ የስራ ጊዜያቸው የኢትዮጵያ ብሄራዊ ቡድንን ከቶም ሴይንትፌይት ተረክበው  ከጥቅምት 2011 ጀምሮ ያሰለጠኑ ሲሆን  በአጠቃላይ በውጤት ደረጃ በሁለት የሴካፋ ውድድሮች ተሳትፈው በአንዱ ሩብ  ፍፃሜ ሲደርሱ በአንዱ ከምድብ ተሰናብተዋል፡፡ የአፍሪካ ዋንጫ ተሳትፎን ከ3 አስርታት በኃላ እነዲሁም ለመጀመርያ  ጊዜ ለቻን ሲያደርሱ በአለም ዋንጫው ዋልያዎቹን ለፕሌይ ኦፍ ደረጃ አብቅተዋል፡፡
{jcomments on}
"
"ሲቲ ካፕ ፡ ቅዱስ ጊዮርጊስ የመጀመርያ ጨዋታውን በድል ጀመረ
የአአ ከተማ ዋንጫ የምድብ ሁለት የመጀመርያ ጨዋታዎች ከቀትር በኃላ ተካሂደው መብራት ኃይል ነጥብ ሲጥል ቅዱስ  ጊዮርጊስ አሸንፏል፡፡ 9 ሰአት በተጀመረው የመብራት ኃይል እና ኢትዮጵያ መድን ጨዋታ በአሰልቺ አንድ ሁለት  ቅብብሎች ታጅቦ 1-1 አቻ ውጤት ተጠናቋል፡፡ ለእረፍት ከመውጣታቸው በፊት ግብ በማስቆጠር ቅድሚያውን የያዙት  ሰማያዊዎቹ ነበሩ፡፡ በሁለተኛው አጋማሽ የተሻለ ሆነው የቀረቡት መብራት ኃይሎች የአቻነቷን ግብ አስቆጥረው ጨዋታው  በዛው ውጤት ተጠናቋል፡፡
በ11 ሰአት ተጋባዡ ሙገር ሲሚንቶን የገጠመው የ3 ጊዜ ሻምፒዮኑ ቅዱስ ጊዮርጊስ በቀድሞው የሙገር አጥቂ  ፍፁም ገብረማርያም ብቸኛ ግብ 1-0 አሸንፎ ወጥቷል፡፡ ጨዋታው ተመጣጣን እና በግብ ሙከራዎች የታጀበ ሲሆን  በወጣት ተጫዋቾች ለገቡት ቅዱስ ጊዮርጊሶች የተስፋዬ አለባቸው እና ፍፁም ገብረማርያም ወደ ሜዳ መመለስ አስደሳች  ሆኖላቸዋል፡፡ እንደ ቅዱስ ጊዮርጊስ ሁሉ በአመዛኙ በዋጣቶች የገቡት ሙገሮችም ግብ ጠባቂው ሳምሶን አሰፋን ፈትነውት  አምሽተዋል፡፡
ምድቡን ቅዱስ ጊዮርጊስ በ 3 ነጥብ ሲመራ መድን እና መብራት ኃይል በ1 ነጥብ ይከተላሉ፡፡  የሲቲ ካፕ  4ኛ ቀን ውሎ ማክሰኞም ሲቀጥል በ9፡00 ደደቢት ከ መከላከያ በውድድር አመቱ ለሁለተኛ ጊዜ በድጋሚ ይገናኛሉ፡፡  በ11፡00 የዘንድሮው ጠንካራ ቡድን ኢትዮጵያ ንግድ ባንክ በመጀመርያ ጨዋታ አቻ የወጣው ኢትዮጵያ ቡናን  ይገጥማል፡፡
አጠቃላይ መረጃዎች
ምድብ 1
ኢትዮጵያ ቡና 0-0 ደደቢት
መከላከያ 1-2 ኢትዮጵያ ንግድ ባንክ
1.ኢትዮጵያ ንግድ ባንክ 1 (+1) 3
2.ደደቢት 1 (+0) 1
3.ኢትዮጵያ ቡና 1 (+0) 1
4.መከላከያ 1 (-1) 0
ምድብ 2
መብራት ኃይል 1-1 ኢትዮጵያ መድን
ቅዱስ ጊዮርጊስ 1-0 ሙገር ሲሚንቶ
1.ቅዱስ ጊዮርጊስ 1 (+1) 3
2.ኢትዮጵያ መድን 1 (+0) 1
3.መብራት ኃይል 1 (+0) 1
4.ሙገር ሲሚንቶ 1 (-1) 0
{jcomments on}
"
"ሲቲ ካፕ፡ ንግድ ባንክ ወደ ሩብ ፍፃሜ ማለፉን አረጋገጠ
በሲቲ ካፕ የ4ኛ ቀን ውሎ በምድብ 1 የሚገኙት የኢትዮጵያ ንግድ ባንክ እና መከላከያ ድል ቀንቷቸዋል፡፡  በ9፡00 በመጀመርያ ጨዋታው ሽንፈት ያስተናገደው መከላከያ ደደቢትን 2-0 አሸንፎ ወደ ሩብ ፍፃሜ የመግባት እድሉን  አለምልሟል፡፡ ፍሬው ሰለሞን እና አዲስ ፈራሚው ሙሉአለም ጥላሁን ለመከላከያ ግቦቹን ሲያስቆጥሩ መከላከያ  በአንፃራዊነት ከደደቢት በተሻለ መልኩ ወሳኝ ተጫዋቾችን ማሰለፉ ለድሉ አስተዋፅኦ አበርክቷል፡፡
በ11፡00 ሲጠበቅ የነበረው የኢትዮጵያ ንግድ ባንክ እና ኢትዮጵያ ቡና ጨዋታ በተመልካች እምብዛም  ሳይታጀብ በንግድ ባንክ 1-0 አሸናፊነት ተጠናቋል፡፡ከትላንት በስቲያ ህይወቱ ያለፈው እውቁ የኢትዮጵያ ቡና ደጋፊ  ‹‹ ቼሪ ›› በደጋፊዎች በታሰበበት ጨዋታ ጫላ ድሪባ ለኢትዮጵያ ንግድ ባንክ የማሸነፍያዋን ግብ አስቆጥሯል፡፡  ንግድ ባንክ ከ2 ጨዋታ ሁለቱንም በድል በማጠናቀቁ ከወዲሁ ወደ ሩብ ፍፃሜ ማለፉን አረጋግጧል፡፡
ምድቡን ንግድ ባንክ በ6 ነጥብ ሲመራ መከላከያ በ3 ኢትዮጵያ ቡና እና ደደቢት በ1 ነጥብ ተከታታዮቹን  ደረጃ ይዘዋል፡፡ ውድድሩ ረቡእ የሚቀጥል ሲሆን በምድብ 2 ቅዱስ ጊዮርጊስ ከ መብራት ኃይል ኢትዮጵያ መድን ከ  ሙገር ሲሚንቶ ይጫወታሉ፡፡
አጠቃላይ መረጃዎች
ምድብ 1
ኢትዮጵያ ቡና 0-0 ደደቢት
መከላከያ 1-2 ኢትዮጵያ ንግድ ባንክ
ደደቢት 0-2 መከላከያ
ኢትዮጵያ ንግድ ባንክ 1-0 ኢትዮጵያ ቡና
1.ኢትዮጵያ ንግድ ባንክ 2 (+2) 6
2.መከላከያ 2 (+1) 3
3.ኢትዮጵያ ቡና 2 (-1) 1
4.ደደቢት 2 (-2) 1
ምድብ 2
መብራት ኃይል 1-1 ኢትዮጵያ መድን
ቅዱስ ጊዮርጊስ 1-0 ሙገር ሲሚንቶ
1.ቅዱስ ጊዮርጊስ 1 (+1) 3
2.ኢትዮጵያ መድን 1 (+0) 1
3.መብራት ኃይል 1 (+0) 1
4.ሙገር ሲሚንቶ 1 (-1) 0
{jcomments on}
"
"ሴቶች ፕሪምየር ሊግ | ሀዋሳ በመሳይ ተመስገን አስደናቂ ብቃት ታግዞ አርባምንጭን ረትቷል
በኢትዮጵያ ሴቶች ፕሪምየር ሊግ አንደኛ ዲቪዚዮን ሦስተኛ ሳምንት የመጨረሻ ጨዋታ ሀዋሳ ከተማ በግብ ተንበሽብሽቦ አርባምንጭ ከተማን 7 ለ 0 ረምርሟል፡፡
ሀዋሳዎች ካለፈው ስህተታቸው ተምረው መሐል ሜዳው ላይ በሰሩት አስደናቂ ጥምረት ነበር ገና በጊዜ ጎል ወደ ማስቆጠሩ የገቡት። 7ኛው ደቂቃ ላይ ነፃነት መና ጣጣውን የጨረሰ ኳስ ሰጥታት በግራ መስመር ተሰልፋ ለአርባምንጮች ፈተና የነበረችው መሳይ ተመስገን በድንቅ አጨራረስ ወደ ጎልነት ለውጣው ሀዋሳን ቀዳሚ አድርጋለች።

ገና አንድ ግብ በጊዜ ለማስተናገድ የተገደዱት አርባምንጭ ከተማዎች ያገኙትን ኳስ በቅብብሎሽ ሂደት ተግባራዊ ከማድረግ ይልቅ በረጅሙ ካገኙበት ቦታ መምታት አልያም ከቅጣት ምት ሙከራን ቢያደርጉም የተሳካ ግን አልነበረም። በተቃራኒው ወደ አርባምንጭ የግብ ክልል በመድረሱ የተዋጣላቸው ሀዋሳዎች ሁለተኛ ግባቸውን አግኝተዋል፡፡ 14ኛው ደቂቃ የመጀመሪያ ጨዋታዋን ለሀዋሳ ተሰልፋ በመጫወት ለመሐል ሜዳው ሚዛን ስትሰጥ የነበረችው ዙፋን ደፈርሻ ከማዕዘን ስታሻማ ተከላካይዋ ትዝታ ኃይለሚካኤል በግንባር በመግጨት አስቆጥራ የሀዋሳን የጎል መጠን አሳድጋለች፡፡ ከአንድ ደቂቃ በኃላ ረድኤት አስረሳኸኝ በግል ጥረቷ ኳስን ይዛ ወደ ሳጥን በመግባት ሦስተኛ ግብ አክላለች፡፡ 17ኛው ደቂቃ ላይ ረድኤት አስረሳኸኝ ከመሐል ሜዳው አጋማሽ የለቀቀችውን ኳስ ነፃነት መና ወደ ግብነት ለውጣው የሀዋሳን የግብ መጠን ወደ አራት አሳድጋለች፡፡

አርባምንጮች በፍጥነት አንጋፋዋ አጥቂ ሰናይት ባሩዳን ቀይረው ቢያስገቡም ተጫዋቿ በግሏ ከምታደርገው ጥረት ውጪ ሊረዷት የሚችሉ አጋዥ ተጫዋቾች ባለመኖራቸው ሜዳ ላይ ስትባክን እንዲሁም በቀላሉ በሀዋሳ ተከላካዮች ስትነጠቅ አስተውለናል፡፡
በተደጋጋሚ ለአርባምንጭ ተከላካዮች ፈተና ሆና የዋለችው መሳይ ተመስገን ከዓይናለም አደራ በቀኝ በኩል ያገኘችውን ኳስ ወደ ግብነት ለውጣ ለራሷ ሁለተኛ ሀዋሳን ደግሞ ወደ 5 ለ 0 በማሸጋገር ወደ መልበሻ ክፍል አአሳድጋለች፡፡

ከእረፍት መልስ አርባምንጮች ኳስን ይዞ ለመጫወት ቢሞክሩም ወጥነት ያለው ካለመሆኑ የተነሳ የኳሳቸው የመጨረሻ ማረፊያ ውጤታማ አደለም በአንፃሩ በዚህኛው አጋማሽ ከመሐል ክፍሉ በሚነሱ  ረጃጅም ኳሶችን በሁለቱም ኮሪደር በመጣል ሀዋሳዎች ሌላ ግብ ለማስቆጠር አሁንም ጥረት አልተለያቸውም።
49ኛው ደቂቃ ላይ የሀዋሳዋ አጥቂ መሳይ ተመስገን እና የአርባምንጯ አምበል ድርሻዬ መንዛ መሀል ሜዳ አካባቢ ዕርስ በዕርስ ተጋጭተው ጉዳት አስተናግደው የወደቁ ሲሆን መሳይ በተደረገላት ህክምና ዳግም ወደ ሜዳ ተመልሳ መጫወት ስትችል የአርባምንጯ አምበል ድርሻዬ ጉዳቷ ጠንከር ያለ በመሆኑ በአፋጣኝ በአምቡላንስ ወደ ሆስፒታል አምርታለች፡፡

መሳይ ወደ ሜዳ ከተመለሰች ስድስት ደቂቃዎች እንደተቆጠሩ ከመስመር የተሻገረን ኳስ ረድኤት በግንባር ጨርፋ ስታቀብላት መሳይ ወደ ጎልነት በመለወጥ ለራሷ ሀትሪክ ስትሰራ ለሀዋሳ ስድስተኛ ጎሏን ከመረብ አሳርፋለች፡፡ ከግቧ በኃላ በመልሶ ማጥቃት አርባምንጮች ሊያስቆጥሩ የሚችሉበትን ዕድል በሰርካለም ባሳ አማካኝነት ቢያገኙም በአጠቃቀም ድክመት አልተጠቀሙበትም፡፡
ተቀይራ በገባችው ቅድስት ቴካ እና መሳይ ተመስገን አሁንም ወደ ጎል ማነፍነፋቸውን የቀጠሉት ሀዋሳዎች 79ኛው ደቂቃ በመሳይ ተመስገን ግብ ጨዋታውን አጠናቀዋል፡፡ በጨዋታውም መሳይ አራተኛ ግቧን ስታስቆጥር ሀዋሳም 7 ለ 0 ረምርሟል፡፡ አርባምንጭ ከተማ በሶስት ጨዋታ አስራ ሰባት ግቦችን ያስተናገደ ብቸኛ ክለብም ሆኗል፡፡

ከጨዋታው መጠናቀቅ በኃላ ለሀዋሳ አራት ጎሎችን ከመረብ ያሳረፈችው መሳይ ተመስገን የልሳን የሴቶች ስፖርት ምርጥ ተብላ ተሸልማለች፡፡
"
"ሴቶች ፕሪምየር ሊግ | ንግድ ባንክ ተቸግሮም ቢሆን ሦስት ነጥብ አሳክቷል
በኢትዮጵያ ሴቶች ፕሪምየር ሊግ አንደኛ ዲቪዚዮን የዛሬ ሁለተኛ መርሐ ግብር ኢትዮጵያ ንግድ ባንክ ጌዲኦ ዲላን 2 ለ 1 አሸንፏል፡፡
ለዕይታ ማራኪ በነበረው የሁለቱ ክለቦች የ 10:00 ጨዋታ በተለይ የጌዲኦ ዲላ የአጨዋወት መንገድ አስገራሚ የነበረ ሲሆን የንግድ ባንክ የማጥቃት እንቅስቃተሻለ የነበረበት የመጀመሪያ አጋማሽ መመህከት ችለናል፡፡ በዚህም 8ኛው ደቂቃ ረሂማ ዘርጋው በቀኝ አቅጣጫ ስታሻግር ሎዛ አበራ ኳሱ ሳይበርድ ወደ ግብ መታው የጌዲኦ ዲላዋ መታሰቢያ ክፍሌ ብልጠቷን ተጠቅማ ከግቡ ትዩዩ የመታችዋን ኳስ አውጥታባታለች፡፡

የንግድ ባንክን የጨዋታ መንገድ የተረዱ የሚመስሉት ዲላዎች ምንም እንኳን ጨራሽ የሚባል አጥቂን በቡድኑ ውስጥ ይዘው መመልከት ባንችልም በአስደናቂ ክህሎቷ ለቡድኗ ስኬታማነት የጎላ ድርሻ ስታበረክት የነበረችው እፀገነት ግርማ 22ኛው ደቂቃ ላይ ጌዲኦ ዲላን መሪ ያደረገች ግብ አስቆጥራለች፡፡ ተጫዋቿ ከመሐል ሜዳ ወደ ንግድ ባንክ የግራ አቅጣጫ ባደላ ቦታ ላይ አራት ተጫዋቾች አልፋ ኳሱን እየነዳች ወደ ግብ ክልል ካመራች በኃላ ለአማካዩዋ ወርቅነሽ መሠለ ሰጥታት አማካዩዋም ወደ ግብ መትታ ንግስቲ መፀዛ ስትፋው በራሷ ጥረት ያመጣችውን ኳስ ነው በስተመጨረሻም ወደ ግብነት የለወጠችው፡፡
ሎዛ አበራ ከአራት ደቂቃዎች መልስ  ንግድ ባንክን አቻ የሚያደርግ ዕድልን አግኝታ ሳትጠቀም ቀርታለች፡፡ መሀል ሜዳ ላይ ድክመት ይታይባቸው የነበሩት ንግድ ባንኮች በፍጥነት 29ኛው ደቂቃ ላይ ትዕግስት ያደታን በማስወጣት እመቤት አዲሱን ቀይረው አስገብተዋል፡፡ ተጫዋቿም ተቀይራ እንደገባች ለአጥቂዎች ቶሎ ቶሎ ኳሶችን በማሻገር አቻ እንዲሆኑ አስችላለች፡፡ 33ኛው ደቂቃ እመቤት በቀኝ በኩል ያሻገረችውን ኳስ ጥሩ አቋቋም ላይ የነበረችው ሎዛ አበራ አስቆጥራው ባንኮችን አቻ ማድረግ ችላለች፡፡ ንግድ ባንክ ተጨማሪ መሪ ሆኖ ወደ መልበሻ ክፍል ሊገባ የሚችልበትን ዕድል በብርቱካን ገብረክርስቶስ ቢያገኝም ወደ ግብነት ሳይለወጥ ወጥተዋል፡፡

ሁለተኛው አጋማሽ አሰልጣኝ እንዳልካቸው ጫካ በንግድ ባንክ ተበልጦ በነበረበት የመሐል ሜዳ ላይ ስመኝ ምህረቴ እና ፋሲካ መስፍንን ቀይሮ በማስገባት ብልጫን የወሰደበት ነበር፡፡ ጌዲኦ ዲላዎች ወደ ማጥቃት ወረዳው በሚመጡበት ወቅት አንሰው ስለሚገኙ እና የቱሪስት ለማ ግላዊነት ታክሎበት በቀላሉ ሲያገኙት የነበረውን ዕድል በተደጋጋሚ አምክነውታል፡፡
በተቃራኒው ንግድ ባንኮች በመልሶ ማጥቃት ከመስመር በሚነሱ ጥቂት አጋጣሚዎች ሙከራን በማድረጉ ተሽለው ታይተዋል፡፡ በተለይ ረሂማ ዘርጋው ሁለት ጊዜ ከጌደኦ ዲላዋ ግብ ጠባቂ መስከረም ሰርሜሎ ጋር ተገናኝታ የተዳነባት ክስተት የሚያስቆጩ ሁኔታዎች ነበሩ፡፡ በሌላ ሙከራ ዓለምነሽ ገረመው ለማሸማት ወደ ጎል የላከቻት ኳስ አቅጣጫ ቀይራ ወደ ጎል ስታመራ የጌዲኦ ዲላዋ ተከላካይ መታሰቢያ ክፍሌ ከግቡ መስመር ላይ በግንባር ገጭታ አውጥታዋለች፡፡

ኳስን መስርተው በመጫወት ንግድ ባንክን ሲፈትኑ በቀሪዎቹ ደቂቃዎች የታዩት ዲላዎች ያለቀላቸውን ዕድሎችን አግኝተው ደካማ የአጨራረስ አቅማቸው በተቃራኒው ግብ እንዲያስተናግዱ አድርጓቸዋል፡፡ 87ኛው ደቂቃ ብርቱካን ገብረክርስቶስ የተከላካዮችን ስህተት አይታ ያሳለፈችው ኳስ አየር ላይ እያለ ከመሀል አፈትልካ በመውጣት ረሂማ ዘርጋው በግንባር ገጭታ በማስቆጠር ንግድ ባንክን ወደ መሪነት አሸጋግራለች፡፡ ጎሉንም ካስቆጠረች በኃላ ደስታዋን በዕንባ ገልፃለች፡፡ ግብ ከተቆጠረባቸው በኃላ ብልጫን የወሰዱት ጌዲኦ ዲላዎች እንዳደረጉት ጥረት ግብ ሳያስቆጥሩ በንግድ ባንክ 2 ለ 0 ሽንፈት ገጥሟታል፡፡

ልሳን የሴቶች ስፖርት ከጨዋታው መጠናቀቅ በኃላ ብርቱካን ገብረክርስቶስን የጨዋታው ምርጥ ብሎ ሸልሟታል፡፡
"
"ሴቶች ፕሪምየር ሊግ | ንግድ ባንክ ተቸግሮም ቢሆን ሦስት ነጥብ አሳክቷል
በኢትዮጵያ ሴቶች ፕሪምየር ሊግ አንደኛ ዲቪዚዮን የዛሬ ሁለተኛ መርሐ ግብር ኢትዮጵያ ንግድ ባንክ ጌዲኦ ዲላን 2 ለ 1 አሸንፏል፡፡
ለዕይታ ማራኪ በነበረው የሁለቱ ክለቦች የ 10:00 ጨዋታ በተለይ የጌዲኦ ዲላ የአጨዋወት መንገድ አስገራሚ የነበረ ሲሆን የንግድ ባንክ የማጥቃት እንቅስቃተሻለ የነበረበት የመጀመሪያ አጋማሽ መመህከት ችለናል፡፡ በዚህም 8ኛው ደቂቃ ረሂማ ዘርጋው በቀኝ አቅጣጫ ስታሻግር ሎዛ አበራ ኳሱ ሳይበርድ ወደ ግብ መታው የጌዲኦ ዲላዋ መታሰቢያ ክፍሌ ብልጠቷን ተጠቅማ ከግቡ ትዩዩ የመታችዋን ኳስ አውጥታባታለች፡፡

የንግድ ባንክን የጨዋታ መንገድ የተረዱ የሚመስሉት ዲላዎች ምንም እንኳን ጨራሽ የሚባል አጥቂን በቡድኑ ውስጥ ይዘው መመልከት ባንችልም በአስደናቂ ክህሎቷ ለቡድኗ ስኬታማነት የጎላ ድርሻ ስታበረክት የነበረችው እፀገነት ግርማ 22ኛው ደቂቃ ላይ ጌዲኦ ዲላን መሪ ያደረገች ግብ አስቆጥራለች፡፡ ተጫዋቿ ከመሐል ሜዳ ወደ ንግድ ባንክ የግራ አቅጣጫ ባደላ ቦታ ላይ አራት ተጫዋቾች አልፋ ኳሱን እየነዳች ወደ ግብ ክልል ካመራች በኃላ ለአማካዩዋ ወርቅነሽ መሠለ ሰጥታት አማካዩዋም ወደ ግብ መትታ ንግስቲ መፀዛ ስትፋው በራሷ ጥረት ያመጣችውን ኳስ ነው በስተመጨረሻም ወደ ግብነት የለወጠችው፡፡
ሎዛ አበራ ከአራት ደቂቃዎች መልስ  ንግድ ባንክን አቻ የሚያደርግ ዕድልን አግኝታ ሳትጠቀም ቀርታለች፡፡ መሀል ሜዳ ላይ ድክመት ይታይባቸው የነበሩት ንግድ ባንኮች በፍጥነት 29ኛው ደቂቃ ላይ ትዕግስት ያደታን በማስወጣት እመቤት አዲሱን ቀይረው አስገብተዋል፡፡ ተጫዋቿም ተቀይራ እንደገባች ለአጥቂዎች ቶሎ ቶሎ ኳሶችን በማሻገር አቻ እንዲሆኑ አስችላለች፡፡ 33ኛው ደቂቃ እመቤት በቀኝ በኩል ያሻገረችውን ኳስ ጥሩ አቋቋም ላይ የነበረችው ሎዛ አበራ አስቆጥራው ባንኮችን አቻ ማድረግ ችላለች፡፡ ንግድ ባንክ ተጨማሪ መሪ ሆኖ ወደ መልበሻ ክፍል ሊገባ የሚችልበትን ዕድል በብርቱካን ገብረክርስቶስ ቢያገኝም ወደ ግብነት ሳይለወጥ ወጥተዋል፡፡

ሁለተኛው አጋማሽ አሰልጣኝ እንዳልካቸው ጫካ በንግድ ባንክ ተበልጦ በነበረበት የመሐል ሜዳ ላይ ስመኝ ምህረቴ እና ፋሲካ መስፍንን ቀይሮ በማስገባት ብልጫን የወሰደበት ነበር፡፡ ጌዲኦ ዲላዎች ወደ ማጥቃት ወረዳው በሚመጡበት ወቅት አንሰው ስለሚገኙ እና የቱሪስት ለማ ግላዊነት ታክሎበት በቀላሉ ሲያገኙት የነበረውን ዕድል በተደጋጋሚ አምክነውታል፡፡
በተቃራኒው ንግድ ባንኮች በመልሶ ማጥቃት ከመስመር በሚነሱ ጥቂት አጋጣሚዎች ሙከራን በማድረጉ ተሽለው ታይተዋል፡፡ በተለይ ረሂማ ዘርጋው ሁለት ጊዜ ከጌደኦ ዲላዋ ግብ ጠባቂ መስከረም ሰርሜሎ ጋር ተገናኝታ የተዳነባት ክስተት የሚያስቆጩ ሁኔታዎች ነበሩ፡፡ በሌላ ሙከራ ዓለምነሽ ገረመው ለማሸማት ወደ ጎል የላከቻት ኳስ አቅጣጫ ቀይራ ወደ ጎል ስታመራ የጌዲኦ ዲላዋ ተከላካይ መታሰቢያ ክፍሌ ከግቡ መስመር ላይ በግንባር ገጭታ አውጥታዋለች፡፡

ኳስን መስርተው በመጫወት ንግድ ባንክን ሲፈትኑ በቀሪዎቹ ደቂቃዎች የታዩት ዲላዎች ያለቀላቸውን ዕድሎችን አግኝተው ደካማ የአጨራረስ አቅማቸው በተቃራኒው ግብ እንዲያስተናግዱ አድርጓቸዋል፡፡ 87ኛው ደቂቃ ብርቱካን ገብረክርስቶስ የተከላካዮችን ስህተት አይታ ያሳለፈችው ኳስ አየር ላይ እያለ ከመሀል አፈትልካ በመውጣት ረሂማ ዘርጋው በግንባር ገጭታ በማስቆጠር ንግድ ባንክን ወደ መሪነት አሸጋግራለች፡፡ ጎሉንም ካስቆጠረች በኃላ ደስታዋን በዕንባ ገልፃለች፡፡ ግብ ከተቆጠረባቸው በኃላ ብልጫን የወሰዱት ጌዲኦ ዲላዎች እንዳደረጉት ጥረት ግብ ሳያስቆጥሩ በንግድ ባንክ 2 ለ 0 ሽንፈት ገጥሟታል፡፡

ልሳን የሴቶች ስፖርት ከጨዋታው መጠናቀቅ በኃላ ብርቱካን ገብረክርስቶስን የጨዋታው ምርጥ ብሎ ሸልሟታል፡፡
"
"ሴቶች ፕሪምየር ሊግ | አዲስ አበባ ከተማ እና አዳማ ከተማ ነጥብ ተጋርተዋል
በኢትዮጵያ ሴቶች ፕሪምየር ሊግ አንደኛ ዲቪዚዮን ሦስተኛ ሳምንት ሁለተኛ ጨዋታ በሀዋሳ ሰው ሰራሽ ስታዲየም ዛሬ 10:00 ላይ አዲስ አበባ ከተማ እና አዳማ ከተማ ተገናኝተው 1 ለ 1 ተለያይተዋል፡፡
ፍፁም ደካማ የአጨራረስ ክፍተት በሁለቱም ክለቦች ላይ ጎልቶ በታየበት መርሀ ግብር በርከት ያሉ የግብ አጋጣሚዎች ተገኝተው በአጥቂዎች ዝንጉነት ወደ ግብ ሳይለወጡ ሲቀሩ አስተውለናል፡፡ በተለይ የቀድሞዋ የንግድ ባንክ አጥቂ ቤተልሄም ታምሩ በመጀመሪያዎቹ አስር ደቂቃዎች አዲስ አበባ ከተማ መሪ ሊሆን የሚችልበትን መልካም አጋጣሚ ከአንዴም ሁለት ጊዜ ብታገኝም በቀላሉ ስታምክናቸው ተስተውሏል፡፡

አዳማ ከተማዎች በአንፃሩ እንደ ቡድን ከመጫወት ይልቅ ግላዊ እንቅስቃሴ ላይ በሚያዘወትሩ ተጫዋቾች በመሞላቱ ያገኟቸውን ግልፅ ዕድሎች በቀላሉ በግድየለሽነት ሲስቱ መመልከት ተችሏል፡፡ለዚህም ማሳያ ምርቃት ፈለቀ ያገኘቻቸው ሶስት ንፁህ አጋጣሚዎች አስቆጪዎች ናቸው። በተለይ 34ኛው ደቂቃ ላይ ከግብ ጠባቂ ጋር አንድ ለአንድ ተገናኝታ የአዲስ አበባዋ ግብ ጠባቂ ቤተልሄም ጥረት ወደ ግብነት ሳይለወጥ ቀርቷል፡፡ወደ መልበሻ ክፍል ሊያመሩ ሁለት ደቂቃዎች እንደቀሩ ከማህዘን ምት የተሻማን ኳስ አልፊያ ጃርሶ አግኝታ መታው ግብ ጠባቂዋ ቤተልሄም ከግቡ ጠርዝ ላይ እንደምንም አውጥታዋለች፡፡

ከእረፍት መልስ የነበረው የአጋማሹ የጨዋታ ሂደት ፍላጎት በተጎዳኝ የታየበት እና የበሰለ የጨዋታ መንገድን ግን ያልተመለከትንበት ነበር ለማለት ያስችላል፡፡ አዲስ አበባዎች ለሚያገኙት የመጨረሻ ዕድል አጋዥ ሌላ ተጫዋች ባለመኖሩ ያገኟቸውን ዕድሎች በጊዜ እንዳያስቆጥሩ ያደረጋቸው ምክንያቶች ነበሩ፡፡ በተለይ በአንድ ሁለት እና በተሻገሪ ኳሶች ሲሄዱበት የነበረበት ሂደት ከአዳማ ደካማው የመከላከል አጨዋወት ጋር ተዳምሮ በቀላሉ ያስቆጥራሉ ቢባልም ሳይጠቀሙ ቀርተዋል፡፡ በዚህ ሒደት ቤተልሄም ሰማን ብቻዋን አግኝታ አጠጋቧ ተቀባይ ተጫዋች ባለ መኖሩ ራሷ ሞክራ ስታዋለች፡፡

63ኛው ደቂቃ ላይ ተሳክቶላቸው ተቀይራ የገባችው ሰላማዊት ኃይሌ የአዳማ የተከላካይ ተጫዋቾች ስህተት ተጠቅማ ቡድኗን ቀዳሚ አድርጋለች፡፡ ግብ ካስተናገዱ በኃላ በመጠኑም ቢሆን ግብ ለማስቆጠር አዳማዎች ጥረዋል በተለይ ከቆሙ ኳሶች በአልፊያ እና ምርቃት አጋጣሚን ፈጥሮ አቻ ለመሆን ታትረዋል፡፡82ኛው ደቂቃ ላይ በቀኝ የአዲስ አበባ የግብ ክልል አካባቢ የተገኘውን አጨቃጫቂ የቅጣት ምት ስትባክን ረጅሙን ደቂቃ የቆየችሁ ምርቃት ፈለቀ መታው ግብ አስቆጥራ ክለቧን አቻ አድርጋለች፡፡ ከግቧ በኃላ አዲስ አበባ ከተማዎች በእማዋይሽ ይመር የመጨረሻ ደቂቃ ሙከራ ቢያደርጉም ጨዋታው ግን 1 ለ 1 ተጠናቋል፡፡
ከጨዋታው መጠናቀቅ በኃላ ልሳን የሴቶች ስፖርት የአዲስ አበባ ከተማዋ አማካይ የውብዳር መስፍንን የጨዋታውን ምርጥ በማለት ሸልሟታል፡፡

"
"ሴቶች ፕሪምየር ሊግ | አዲስ አበባ ከተማ እና አዳማ ከተማ ነጥብ ተጋርተዋል
በኢትዮጵያ ሴቶች ፕሪምየር ሊግ አንደኛ ዲቪዚዮን ሦስተኛ ሳምንት ሁለተኛ ጨዋታ በሀዋሳ ሰው ሰራሽ ስታዲየም ዛሬ 10:00 ላይ አዲስ አበባ ከተማ እና አዳማ ከተማ ተገናኝተው 1 ለ 1 ተለያይተዋል፡፡
ፍፁም ደካማ የአጨራረስ ክፍተት በሁለቱም ክለቦች ላይ ጎልቶ በታየበት መርሀ ግብር በርከት ያሉ የግብ አጋጣሚዎች ተገኝተው በአጥቂዎች ዝንጉነት ወደ ግብ ሳይለወጡ ሲቀሩ አስተውለናል፡፡ በተለይ የቀድሞዋ የንግድ ባንክ አጥቂ ቤተልሄም ታምሩ በመጀመሪያዎቹ አስር ደቂቃዎች አዲስ አበባ ከተማ መሪ ሊሆን የሚችልበትን መልካም አጋጣሚ ከአንዴም ሁለት ጊዜ ብታገኝም በቀላሉ ስታምክናቸው ተስተውሏል፡፡

አዳማ ከተማዎች በአንፃሩ እንደ ቡድን ከመጫወት ይልቅ ግላዊ እንቅስቃሴ ላይ በሚያዘወትሩ ተጫዋቾች በመሞላቱ ያገኟቸውን ግልፅ ዕድሎች በቀላሉ በግድየለሽነት ሲስቱ መመልከት ተችሏል፡፡ለዚህም ማሳያ ምርቃት ፈለቀ ያገኘቻቸው ሶስት ንፁህ አጋጣሚዎች አስቆጪዎች ናቸው። በተለይ 34ኛው ደቂቃ ላይ ከግብ ጠባቂ ጋር አንድ ለአንድ ተገናኝታ የአዲስ አበባዋ ግብ ጠባቂ ቤተልሄም ጥረት ወደ ግብነት ሳይለወጥ ቀርቷል፡፡ወደ መልበሻ ክፍል ሊያመሩ ሁለት ደቂቃዎች እንደቀሩ ከማህዘን ምት የተሻማን ኳስ አልፊያ ጃርሶ አግኝታ መታው ግብ ጠባቂዋ ቤተልሄም ከግቡ ጠርዝ ላይ እንደምንም አውጥታዋለች፡፡

ከእረፍት መልስ የነበረው የአጋማሹ የጨዋታ ሂደት ፍላጎት በተጎዳኝ የታየበት እና የበሰለ የጨዋታ መንገድን ግን ያልተመለከትንበት ነበር ለማለት ያስችላል፡፡ አዲስ አበባዎች ለሚያገኙት የመጨረሻ ዕድል አጋዥ ሌላ ተጫዋች ባለመኖሩ ያገኟቸውን ዕድሎች በጊዜ እንዳያስቆጥሩ ያደረጋቸው ምክንያቶች ነበሩ፡፡ በተለይ በአንድ ሁለት እና በተሻገሪ ኳሶች ሲሄዱበት የነበረበት ሂደት ከአዳማ ደካማው የመከላከል አጨዋወት ጋር ተዳምሮ በቀላሉ ያስቆጥራሉ ቢባልም ሳይጠቀሙ ቀርተዋል፡፡ በዚህ ሒደት ቤተልሄም ሰማን ብቻዋን አግኝታ አጠጋቧ ተቀባይ ተጫዋች ባለ መኖሩ ራሷ ሞክራ ስታዋለች፡፡

63ኛው ደቂቃ ላይ ተሳክቶላቸው ተቀይራ የገባችው ሰላማዊት ኃይሌ የአዳማ የተከላካይ ተጫዋቾች ስህተት ተጠቅማ ቡድኗን ቀዳሚ አድርጋለች፡፡ ግብ ካስተናገዱ በኃላ በመጠኑም ቢሆን ግብ ለማስቆጠር አዳማዎች ጥረዋል በተለይ ከቆሙ ኳሶች በአልፊያ እና ምርቃት አጋጣሚን ፈጥሮ አቻ ለመሆን ታትረዋል፡፡82ኛው ደቂቃ ላይ በቀኝ የአዲስ አበባ የግብ ክልል አካባቢ የተገኘውን አጨቃጫቂ የቅጣት ምት ስትባክን ረጅሙን ደቂቃ የቆየችሁ ምርቃት ፈለቀ መታው ግብ አስቆጥራ ክለቧን አቻ አድርጋለች፡፡ ከግቧ በኃላ አዲስ አበባ ከተማዎች በእማዋይሽ ይመር የመጨረሻ ደቂቃ ሙከራ ቢያደርጉም ጨዋታው ግን 1 ለ 1 ተጠናቋል፡፡
ከጨዋታው መጠናቀቅ በኃላ ልሳን የሴቶች ስፖርት የአዲስ አበባ ከተማዋ አማካይ የውብዳር መስፍንን የጨዋታውን ምርጥ በማለት ሸልሟታል፡፡

"
"ሴቶች ፕሪምየር ሊግ | ኢትዮ ኤሌክትሪክ በድል ጉዞው ቀጥሏል
በኢትዮጵያ ሴቶች ፕሪምየር ሊግ አንደኛ ዲቪዚዮን ሦስተኛ ሳምንት ሦስተኛ ጨዋታ ዛሬ ረፋድ 4:00 ላይ ተካሂ ኢትዮ ኤሌክትሪክ ድሬዳዋ ከተማን 2 ለ 1 በማሸነፍ ተከታታይ ሦስተኛ ድሉን አስመዝግቧል፡፡
ሀዋሳ ላይ እየተደረገ ያለው የኢትዮጵያ ሴቶች ፕሪምየር ሊግ አስረኛ ቀኑ ላይ ይገኛል፡፡ በሦስተኛ ሳምንት የዛሬ ጨዋታ ኢትዮ ኤሌክትሪክን ከ ድሬዳዋ ከተማ አገናኝቷል፡፡ ተመሳሳይ የመሐል ሜዳ እንቅስቃሴ አዘንብሎ በታየበት የመጀመሪያው አጋማሽ የጨዋታ ክፍለ ጊዜ ኤሌክትሪኮች የመሐል ሜዳውን ክፍል ከመስመር ተከላካይነት ወደ መሐል ሜዳ ተመልሳ ስትጫወት የተመለከትናት እፀገነት ብዙነህ እና ሰሚራ ከማል በማዋሀድ እና በፅዮን ፈየራ ሚዛን አጠባበቅ ወደ ድሬዳዋ የግብ ክልል ተጠግቶ ለመጫወት ጥረቶችን አድርገዋል፡፡

ድሬዳዋ ከተማዎች በበኩላቸው በማዕድን ሳህሉ ላይ ትኩረትን ያደረገ ነገር ግን በረጃጅሙ በሚጣሉ ዕድሎች በቁምነገር ካሳ እና ፀጋነሽ ወራና ማጥቃት አማራጫቸው አድርገዋል ይሁን እንጂ ወደ ግብ ተጠግቶ ከመሞከር ይልቅ ከርቀት ያገኙትን አጋጣሚ ወደ ግብ መለጋትን ምርጫቸው በማድረጋቸው በቀላሉ ኳሶቻቸው ሊባክኑ ችለዋል፡፡
ኢትዮ ኤሌክትሪኮች መሐል ሜዳ ላይ ገና ከጅምሩ ተፅዕኖ ፈጣሪ የነበረችው ሰሚራ ከማልን 10ኛው ደቂቃ ላይ በጉዳት በማጣቱ በምትኩ ቤዛዊት ተስፋዬ ተክታት ገብታለች። አማካይዋም ወደ ሜዳ እንደገባች ባደረገችው አስደናቂ ብቃት ከብዙዎች አድናቆት ተችሯታል፡፡
12ኛው ደቂቃ ላይ የድሬዳዋ ተከላካዮች የአቋቋም ስህተት ታክሎበት ቤዛዊት መሐል ለመሐል የሰጠችውን ኳስ ከተለመደው የመስመር አጥቂነት ቦታ ወደ ፊት አጥቂነት አድልታ ስትጫወት የነበረችው ወርቅነሽ ሜልሜላ አግኝታ ወደ ጎልነት ለውጣ ኤሌክትሪክን መሪ አድርጋለች፡፡ በተመሳሳይ ወርቅነሽ ከቅጣት ምት ጥሩ ዕድልን ብታገኘም በቀላሉ አምክናዋለች፡፡
ድሬዳዋ ከተማዎች ግብ ከተቆጠረባቸው በኃላ ረጃጅም ኳስ ላይ ትኩረት አድርገዋል። በዚህም መንገድ የተገኙትን ሁለት ዕድሎች የቀድሞዋ የአርባምንጭ ከተማ የመስመር አጥቂ ፀጋነሽ ወራና ሁለት ጊዜ ሞክራ ብረት የገጨባት ድሬዳዋ ከተማዎችን ምናልባት አቻ የሚያደርጉ ያለቀላቸው ንፁህ የግብ አጋጣሚዎች ቢሆንም ወደ ውጪ ወጥተውባታል፡፡

በሁለተኛው አጋማሽ ድሬዎች በተወሰነ መልኩ የጨዋታ ቅርፅ ለመያዝ ቢሞክሩም የኢትዮ ኤሌክትሪክ አሰልጣኝ መሠረት ማኔ መሠሉ አበራን ቀይራ በማስገባት እፀገነትን ወደ ተከላካይ ስፍራ እንዲሁም ሳራ ነብሶን በፊት አጥቂነት ቀይራ ካስገባች በኃላ ቡድኑ ወደ መከላከል አዘንብሎ በሚገኙ ዕድሎች በቶሎ ወደ ተጋጣሚ የግብ ክልል ለመሄድ የተከተሉት የጨዋታ መንገድ ውጤታማ ያደረጋቸው ነበር፡፡
ድሬዳዋ ከተማዎች ኃይላቸውን አሟጠው ወደ ማጥቃት ወረዳ ብቅ ባሉበት ጊዜ አስገራሚዋ አማካይ ቤዛዊት ተስፋዬ 81ኛው ደቂቃ ላይ የሰጠቻትን ኳስ ተቀይራ የመጀመሪያ ጨዋታዋን ያደረገችሁ ሳራ ነብሶ ኢትዮ ኤሌክትሪክ ወደ 2 ለ 0 መሪነት ያሸጋገረችዋን ግብ አስቆጥራ የግብ መጠኑን ከፍ አድርጋለች፡፡

መደበኛ የጨዋታው ሊጠናቀቅ አንድ ደቂቃ ሲቀረው ከተከላካይነት ወደ አጥቂነት ለክለቧ ጎል ለማስቆጠር ነቅላ የመጣችው አምበሏ አሳቤ ሙሶ ለድሬዳዋ ግብ አስቆጥራ ጨዋታው በኢትዮ ኤሌክትሪክ 2 ለ 1 አሸናፊነት ተጠናቋል፡፡
ከጨዋታው መጠናቀቅ በኃላ ልሳን የሴቶች ስፖርት ሁለት ወደ ግብነት የተለወጡ ኳሶችን ያቀበለችው ቤዛዊት ተስፋዬን የጨዋታው ምርጥ ብሎ ሸልሟታል፡፡

"
"ሴቶች ፕሪምየር ሊግ | ኢትዮ ኤሌክትሪክ በድል ጉዞው ቀጥሏል
በኢትዮጵያ ሴቶች ፕሪምየር ሊግ አንደኛ ዲቪዚዮን ሦስተኛ ሳምንት ሦስተኛ ጨዋታ ዛሬ ረፋድ 4:00 ላይ ተካሂ ኢትዮ ኤሌክትሪክ ድሬዳዋ ከተማን 2 ለ 1 በማሸነፍ ተከታታይ ሦስተኛ ድሉን አስመዝግቧል፡፡
ሀዋሳ ላይ እየተደረገ ያለው የኢትዮጵያ ሴቶች ፕሪምየር ሊግ አስረኛ ቀኑ ላይ ይገኛል፡፡ በሦስተኛ ሳምንት የዛሬ ጨዋታ ኢትዮ ኤሌክትሪክን ከ ድሬዳዋ ከተማ አገናኝቷል፡፡ ተመሳሳይ የመሐል ሜዳ እንቅስቃሴ አዘንብሎ በታየበት የመጀመሪያው አጋማሽ የጨዋታ ክፍለ ጊዜ ኤሌክትሪኮች የመሐል ሜዳውን ክፍል ከመስመር ተከላካይነት ወደ መሐል ሜዳ ተመልሳ ስትጫወት የተመለከትናት እፀገነት ብዙነህ እና ሰሚራ ከማል በማዋሀድ እና በፅዮን ፈየራ ሚዛን አጠባበቅ ወደ ድሬዳዋ የግብ ክልል ተጠግቶ ለመጫወት ጥረቶችን አድርገዋል፡፡

ድሬዳዋ ከተማዎች በበኩላቸው በማዕድን ሳህሉ ላይ ትኩረትን ያደረገ ነገር ግን በረጃጅሙ በሚጣሉ ዕድሎች በቁምነገር ካሳ እና ፀጋነሽ ወራና ማጥቃት አማራጫቸው አድርገዋል ይሁን እንጂ ወደ ግብ ተጠግቶ ከመሞከር ይልቅ ከርቀት ያገኙትን አጋጣሚ ወደ ግብ መለጋትን ምርጫቸው በማድረጋቸው በቀላሉ ኳሶቻቸው ሊባክኑ ችለዋል፡፡
ኢትዮ ኤሌክትሪኮች መሐል ሜዳ ላይ ገና ከጅምሩ ተፅዕኖ ፈጣሪ የነበረችው ሰሚራ ከማልን 10ኛው ደቂቃ ላይ በጉዳት በማጣቱ በምትኩ ቤዛዊት ተስፋዬ ተክታት ገብታለች። አማካይዋም ወደ ሜዳ እንደገባች ባደረገችው አስደናቂ ብቃት ከብዙዎች አድናቆት ተችሯታል፡፡
12ኛው ደቂቃ ላይ የድሬዳዋ ተከላካዮች የአቋቋም ስህተት ታክሎበት ቤዛዊት መሐል ለመሐል የሰጠችውን ኳስ ከተለመደው የመስመር አጥቂነት ቦታ ወደ ፊት አጥቂነት አድልታ ስትጫወት የነበረችው ወርቅነሽ ሜልሜላ አግኝታ ወደ ጎልነት ለውጣ ኤሌክትሪክን መሪ አድርጋለች፡፡ በተመሳሳይ ወርቅነሽ ከቅጣት ምት ጥሩ ዕድልን ብታገኘም በቀላሉ አምክናዋለች፡፡
ድሬዳዋ ከተማዎች ግብ ከተቆጠረባቸው በኃላ ረጃጅም ኳስ ላይ ትኩረት አድርገዋል። በዚህም መንገድ የተገኙትን ሁለት ዕድሎች የቀድሞዋ የአርባምንጭ ከተማ የመስመር አጥቂ ፀጋነሽ ወራና ሁለት ጊዜ ሞክራ ብረት የገጨባት ድሬዳዋ ከተማዎችን ምናልባት አቻ የሚያደርጉ ያለቀላቸው ንፁህ የግብ አጋጣሚዎች ቢሆንም ወደ ውጪ ወጥተውባታል፡፡

በሁለተኛው አጋማሽ ድሬዎች በተወሰነ መልኩ የጨዋታ ቅርፅ ለመያዝ ቢሞክሩም የኢትዮ ኤሌክትሪክ አሰልጣኝ መሠረት ማኔ መሠሉ አበራን ቀይራ በማስገባት እፀገነትን ወደ ተከላካይ ስፍራ እንዲሁም ሳራ ነብሶን በፊት አጥቂነት ቀይራ ካስገባች በኃላ ቡድኑ ወደ መከላከል አዘንብሎ በሚገኙ ዕድሎች በቶሎ ወደ ተጋጣሚ የግብ ክልል ለመሄድ የተከተሉት የጨዋታ መንገድ ውጤታማ ያደረጋቸው ነበር፡፡
ድሬዳዋ ከተማዎች ኃይላቸውን አሟጠው ወደ ማጥቃት ወረዳ ብቅ ባሉበት ጊዜ አስገራሚዋ አማካይ ቤዛዊት ተስፋዬ 81ኛው ደቂቃ ላይ የሰጠቻትን ኳስ ተቀይራ የመጀመሪያ ጨዋታዋን ያደረገችሁ ሳራ ነብሶ ኢትዮ ኤሌክትሪክ ወደ 2 ለ 0 መሪነት ያሸጋገረችዋን ግብ አስቆጥራ የግብ መጠኑን ከፍ አድርጋለች፡፡

መደበኛ የጨዋታው ሊጠናቀቅ አንድ ደቂቃ ሲቀረው ከተከላካይነት ወደ አጥቂነት ለክለቧ ጎል ለማስቆጠር ነቅላ የመጣችው አምበሏ አሳቤ ሙሶ ለድሬዳዋ ግብ አስቆጥራ ጨዋታው በኢትዮ ኤሌክትሪክ 2 ለ 1 አሸናፊነት ተጠናቋል፡፡
ከጨዋታው መጠናቀቅ በኃላ ልሳን የሴቶች ስፖርት ሁለት ወደ ግብነት የተለወጡ ኳሶችን ያቀበለችው ቤዛዊት ተስፋዬን የጨዋታው ምርጥ ብሎ ሸልሟታል፡፡

"
"ሽመልስ በቀለ አል-ሜሪክን ተቀላቀለ
በሊቢያው ታላቅ ክለብ አል-ኢትሃድ ከአሰልጣኑ ጋር በፈጠረው አለመግባባት ምክንያት በክለቡ ምቾት እንዳልተሰማው  ሲነገር የከረመው የኢትዮጵያ ብሄራዊ ቡድን ድንቅ አማካይ ሽመልስ በቀለ  ሲነገሩ የነበሩ ወሬዎችን ሲያስተባብል  ቢቆይም ከ3 ወራት ቆይታ በመጨረሻ የሱዳኑን አል-ሜሪክን ተቀላቅሏል።
ተጫዋቹ ስለ ጉዳዩ ከሰገር ስፖርት ጋር ባደረገው ቆይታ ‹‹ ለአል-ኢትሃድ ለመጫወት ስስማማ የተሻለ ክለብ እና ጥቅማ ጥቅም ካገኘሁ ክለቡን ለመልቀቅ ተስማምቼ  ነበር፡፡ አል-ሜሪክ በቻምፒዮንስ ሊጉ የሚካፈል በመሆኑ እና የተሻለ ክፍያ በማቅረቡ ለሜሪክ ፈርሜያለሁ፡፡ ከሱዳኑ  ክለብ ጋርም በሊቢያ እንዳደረኩት አይነት ስምምነት ተስማምቻለሁ ›› ሲል ተናግሯል፡፡
በቀድሞው የቅዱስ ጊዮርጊስ አሰልጣኝ ሚኬል ክሩገር የሚሰለጥነው አል-ሜሪክ አሰልጣኙ ከቅዱስ ጊዮርጊስ  ተጫዋቾች ጋር ያላቸውን ግንኙነት ተጠቅመው ድንቅ ተጫዋቾችን ለማዘዋወር ጥረት እያደረጉ ነው፡፡ ከሽመልስ ዝውውር  ቀደም ብሎ የሊጉን ኮከብ ግብ አግቢነት በ5 ግብ እየመራ የሚገኘው ኡመድ ኡኩሪን እና የዋዲ ዴግላውን ኮከብ ሳላዲን  ሰኢድ ለማዘዋወር ጥረት እያገረጉ መሆኑ ይታወቃል፡፡
አል-ሜሪክ ሽመልስ በቀለን የ3 አመት ኮንትራት ማስፈረሙ እና ወርሃዊ 5,000 የአሜሪካን ዶላር ለመክፈል ሲስማማ የ3 አመት የኮንትራት ዋጋው 650 ሺህ ዶለር ገደማ መሆኑ ተነግሯል፡፡
"
"ቅዱስ ጊዮርጊስ ተስተካካይ ጨዋታውን በድል ተወጣ
ቅዱስ ጊዮርጊስ በብሄራዊ ቡድን ምክንያት ወደ ሌላ ጊዜያት ላለፉት 3 የሊግ ጨዋታዎች አንዱን ዛሬ አሰላ ላይ አድርጎ 4-1 አሸንፎ ተመልሷል፡፡
የጨዋታው አንደኛ አጋማሽ ሊጠናቀቅ 8 ደቂቃዎች ያህል እስኪቀሩ ድረስ 0-0 የነበረው ጨዋታ በቅፅበት  ተቀይሮ ዘንድሮ በድንቅ አቋም ላይ የሚገኘው ኡመድ ኡኩሪ በ5 ደቂቃዎች ውስጥ ሁለት ግቦች ከመረብ ሲያሳርፍ  የመስመር አማካዩ በሃይሉ አሰፋ ተጨማሪዋን ግብ አስቆጥሮ የመጀመርያው አጋማሽ ተጠናቋል፡፡
ከእረፍት መልስ ሙገር 1 ግብ አስቆጥሮ የግብ ልዩነቱን ቢያጠብም በ86ኛው ደቂቃ ላይ ፍፁም ገብረማርያም በቀድሞ ክለቡ ላይ ባስቆጠረው የፍፁም ቅጣት ምት ግብ ጨዋታው 4-1 ተጠናቋል፡፡
በጨዋታው አዳነ ግርማ በጉዳት ተቀይሮ የወጣ ሲሆን የቀኝ መስመር ተከላካዩ አሉላ ግርማ አብዛኛውን የጨዋታ ክፍለ ጊዜ ቅዱስ ጊዮርጊስን በአምበልነት መርቷል፡፡
ቅዱስ ጊዮርጊስ በተስተካካይ ጨዋታ ያገኘውን ድል ተጠቅሞ በ8 ጨዋታ ሙሉ 24 ነጥቦች የሰበሰበ ሲሆን 9  ጨዋታ ካደረገው ኢትዮጵያ ንግድ ባንክ ያለውን የነጥብ ልዩነት ከወዲሁ 6 ነጥብ የደረሰ ሲሆን የከፍተኛ ግብ  አግቢነቱን ኡመድ ኡኩሪ በ9 ግቦች ይመራል፡፡
{jcomments on}
"
"ቅዱስ ጊዮርጊስ እና ኢትዮጵያ መድን ለከተማው ዋንጫ ፍፃሜ ደረሱ
በ8 ሰአት የአምናው የፍፃሜ ተፋላሚ ኢትዮጵያ ንግድ ባንክ በኢትዮጵያ መድን ተሸንፎ ለተከታታይ አመታት ለፍፃሜ የመቅረብ ህልም ተጨናግፏል፡፡  ተመጣጣኝ ፉክክር በተደረገበት በዚህ ጨዋታ ሁለተኛው አጋማሽ በተጀመረ በጥቂት ደቂቃዎች ውስጥ ብቸኛዋ ግብ ተቆጥራለች፡፡ ከግቡ መቆጠር በኃላ ሁለቱም ቡድኖች የተጫዋች  እና የአሰላለፍ ለውጥ ሲያደርጉ ንግድ ባንክ የአቻነቷን ግብ ለማስቆጠር መድንም ውጤቱን ለማስጠበቅ ትግል አድርገዋል፡፡  በጨዋታው መጠናቀቅያ የመጨረሻ ደቂቃ ናይጄርያዊው ፊሊፕ ዳውዚ ያገኘውን ግልፅ የማግባት አጋጣሚ ሳይጠቀምበት መቅረቱ ለንግድ ባንክ በአስቆጪነቷ ትጠቀሳለች፡፡
የአስራት ኃይሌው መድን በአዲስ አበባ ከተማ ዋንጫ ለፍፃሜ ሲደርስ ይህ ለመጀመርያ ጊዜ ነው፡፡
በ10 ሰአት የተደረገውና በጉጉት ሲጠበቅ የነበረው የሁለቱ ባላንጣ ክለቦች ፍልሚያ የተጠበቀውን ፉክክር  ሳያሳይ በቅዱስ ጊዮርጊስ የበላይነት ተጠናቋል፡፡ ቅዱስ ጊዮርጊሶች የመጀመርያውን ግብ ያስቆጠሩት  በ13ኛው ደቂቃ በፍፁም ገብረማርያም አማካኝነት ነው፡፡ ፍፁም ተፈሪ በቡና የግብ ክልል በተፈፀመበት ጥፋት የተገኘው  የፍፁም ቅጣት ምት ውዝግብን ፈጥራ የደጋፊ ተቃውሞን አስከትላለች፡፡ ከፍፁም ቅጣት ምቷ መቆጠር 2  ደቂቃ በኃላ ሳሙኤል ሳኑሚ ሁለተኛዋን ግብ ከመረብ አሳርፏል፡፡ ከሁለቱ ግቦች መቆጠር በኋላ ቀሪውን የመጀመርያ  አጋማሽ ኢትዮጵያ ቡና የበላይነት ቢወስድም ግልፅ የግብ ማግባት አጋጣሚዎችን ሳይጠቀሙ ለእረፍት ወደ መልበሻ  ክፍል አምርተዋል፡፡  በሁለተኛው አጋማሽ ሚዛኑ ወደ ቅዱስ ጊዮርጊስ ሲያጋድል ሳሙኤል ሳኑሚ በድንቅ ቅጣት ምት እንዲሁም ፍፁም  ገብረማርያም የጨዋታው ሁለተኛ ግቦቻቸውን አስቆጠረዋል፡፡
ከረጅም ጊዜ ጉዳት በቅርቡ ወደ ሜዳ የተመለሰው የቀድሞው የሙገር አጥቂ ፍፁም በሲቲ ካፑ ያስቆጠራቸውን ግቦች ቁጥር 5 አድርሶ የከፍተኛ ግብ አግቢነቱን እየመራ ይገኛል፡፡
{jcomments on}
"
"ቅዱስ ጊዮርጊስ ከ ኢትዮጵያ መድን
የአአ ከተማ ዋንጫ ዛሬ ይፈፀማል
ከጥር 4 ጀምሮ ሲካሄድ የሰነበተው የአዲስ አበባ ከተማ ዋንጫ ዛሬ 10 ሰአት ላይ ይፈፀማል፡፡ ኢትዮጵያ ቡናን  በሰፊ ልዩነት ያሸነፈው ቅዱስ ጊዮርጊስ እና ኢትዮጵያ ንግድ ባንክን ጥሎ የመጣው ኢትዮጵያ መድን በሚያደርጉት  የፍፃሜ ጨዋታ ፈረሰኞቹ ለ4ኛ ድል ሰማያዊዎቹ ደግሞ ለመጀመርያ ጊዜ ድል ይፋለማሉ፡፡
የሊጉ መሪ ቅዱስ ጊዮርጊስ በተጠባባቂ እና ወጣት ተጫዋቾቹ የተጠቀመ ሲሆን አስከ ፍፃሜው ባደረገው ጉዞም  ፈተና አልደረሰበትም፡፡ ምድቡን በበላይነት ሲያጠናቅቅ በግማሽ ፍፃሜውም ኢትዮጵያ ቡናን በቀላሉ አሸንፏል፡፡
ቅዱስ ጊዮርጊስን ተከትሎ የምድቡ 2ኛ ሆኖ ግማሽ ፍፃሜውን የተቀላቀለው  መድን ንግድ ባንክን 1-0 አሸንፎ ወደ ፍፃሜው አልፏል፡፡
በ2001ዱ ፍፃሜ የመብራት ኃይል አሰልጣኝ ሆነው በመለያ ምቶች ቅዱስ ጊዮርጊስን ያሸነፉት አሰልጣኝ  አስራት ኃይሌ በከተማው ዋንጫ ፍፃሜ ቅዱስ ጊዮርጊስን ለ2ኛ ጊዜ ይገጥማሉ፡፡ ከቅዱስ ጊዮርጊስ በኩል የቀድሞ  የአስራት ተጫዋቾች የነበሩት ዘሪሁን ሸንገታ እና ፋሲል ተካልኝ ዛሬ በአሰልጣኝነት አስራት ኃይሌን ይገጥማሉ፡፡
የፍፃሜው ጨዋታ ከመካሄዱ ቀደም ብሎ የስፖርት ጋዜጠኞች ከ አርቲስቶች የሚጫወቱ ሲሆን በደጋፊዎች ድምፅ የሚመረጥ የውድድሩ ኮከብ ተጫዋችም ይመረጣል፡፡
ትላንት ለደረጃ ኢትዮጵያ ቡና እና ንግድ ባንክ ባደረጉት ጨዋታ በመደበኛው ሰአት 0-0 ሲለያዩ በመለያ ምቶች ኢትዮጵያ ቡና 5-4 አሸንፎ የ3ና ደረጃን አግኝቷል፡፡
"
"ቅዱስ ጊዮርጊስ የ2006 የአአ ከተማ ዋንጫ ሻምፒዮን
ለስምንተኛ ጊዜ የተካሄደው የዋና ከተማዋ ዋንጫ በቅዱስ ጊዮርጊስ አሸናፊነት ተጠናቋል፡፡  ሁሉንም ግጥሚያዎች  ያሸነፈው ቅዱስ ጊርጊስ እና ከምድቡ ቅዱስ ጊዮርጊስን ተከትሎ ያለፈው ኢትዮጵያ መድን በፍፃሜው ተገናኝተው ለዋንጫው  ከፍተኛ ግምትን ያገኘው ቅዱስ ጊዮርጊስ እንደተገመተው የዋንጫ ባለቤት ሆኗል፡፡  ከረጅም ጊዜ ጉዳት አገግሞ በሲቲ ካፑ ወደ ጨዋታ የተመለሰው ፍፁም ገብረ ማርያም ባስቆጠራት ብቸኛ ግብ ቅዱስ  ጊዮርጊስ ኢትዮጵያ መድንን 1-0 በማሸነፍ ለ4ኛ ጊዜ የዋና ከተማዋ ዋንጫ አሸናፊ ለመሆን በቅቷል፡፡
ወጣት ተጫዋቾቻቸውን ከተጠባባቂ ተጫዋቾቻቸው ጋር በማዋኃድ ይዘውት የቀረቡት ፈረሰኞቹ ሁሉንም ጨዋታ  አሸንፈው ለዋንጫ ድል በቅተዋል፡፡ ዘንድሮ በሊጉ ፣ በጥሎ ማለፉ እና በሲቲ ካፑ ባደረጓቸው 12 ጨዋታዎችም 1 ጊዜ  በመለያ ምቶች ሽንፈት ሲደርስባቸው ቀሪዎቹን 11 ተከታታይ ግጥሚያዎች በድል ተወጠዋል፡፡
በእለቱ ብቸኛዋን ግብ ያስቆጠረው ፍፁም በ6 ግቦች የውድድሩ ከፍተኛ ግብ አግቢ ሆኖ ሲያጠናቅቅ መድንን ለፍፃሜው ያበቁት አሰልጣኝ አስራት ኃይሌ የውድድሩ ኮከብ አሰልጣኝ ሆነዋል፡፡
ትላንት ለደረጃ ኢትዮጵያ ቡና እና ንግድ ባንክ ባደረጉት ጨዋታ በመደበኛው ሰአት 0-0 ሲለያዩ በመለያ ምቶች ኢትዮጵያ ቡና 5-4 አሸንፎ የ3ና ደረጃን አግኝቷል፡፡
{jcomments on}
"
"ቅድመ ዳሰሳ | አዳማ ከተማ ከ ሲዳማ ቡና
የሳምንቱን የመጨረሻ ጨዋታ የተመለከቱ ጉዳዮችን እንዲህ አንስተናል።
ደካማ የውድድር አጀማመር ያደረጉት አዳማ እና ሲዳማ የሚገናኙበት ጨዋታ የአንዳቸውን የሊግ ጉዞ የማቃናት ዕድልን ይዞ ነገን ይጠብቃል። በባህርዳር ሽንፈት ያስተናገደው አዳማ ከተማ በጨዋታ መጀመሪያ ላይ የሚታይበት አለመረጋጋት እና የሚቆጠሩበት ግቦች ቀሪዎቹን ደቂቃዎች ጨዋታውን በማሳደድ እንዲጨርስ እያደረጉት ይገኛሉ።  ይህም አማካይ ክፍል ላይ በእርጋታ ቅብብሎችን ከውኖ የግብ ዕድሎችን ለመፍጠር የተፈጠሩትን ጥቂት ዕድሎችም ወደ ግብ ለመቀየር ፈተና እንዲሆንበት መንስኤ ሆኗል። በነገውም ጨዋታ ቡድኑ የሲዳማ የአማካይ ክፍል እንቅስቃሴን ተቆጣጥሮ ቀስ በቀስ ወደ ጨዋታው ምት ካልገባ እና በቶሎ ለጥቃት ከተጋለጠ ያለፉት ጨዋታዎች እጣ እንዳይደርሰው ያሰጋል። ከዚህ ባለፈም በቀጥተኛ ኳሶች ግብ ላይ ለመድረስ እንኳን የፊት መስመሩ ግርማሞገስ ማጣት ለተጋጣሚዎች ቀላል እያደረገው ይገኛል። የነገው ተጋጣሚው በሁለት ጨዋታዎች ስድስት ግቦችን ያስተናገደ መሆኑ ሲታሰብ ግን የአዳማ የአጥቂ ክፍል ጨዋታውን ራሱን ለማንቃት ሊጠቀምበት ዕድሉ እንዳለው መገመት ይቻላል።
ለአሰልጣኝ አስቻለው ኃይለሚካኤል ጥሩ ያልሆነው ዜና ግን ተስፋ የሚጥሉበት አጥቂያቸው አብዲሳ ጀማል ከጉዳት አለመመለስ ሲሆን ባለፈው ጨዋታ ከረጅም ጉዳት በኋላ ተቀይሮ የገባው ሱለይማን መሀመድ እና ፍሰሀ ቶማስም ጉዳት ላይ እንዳልሆኑ ሰምተናል።
ካደረጋቸው ሁለት ጨዋታዎች ምንም ነጥብ ያላሳካው ሲዳማ ቡና በንፅፅር ቀለል ያለ ተጋጣሚ የሚያገኝ መሆኑ የቀደመ በራስ መተማመኑን ለማግኘት የሚረዳው ነው። ከኋላ የትኩረት ማነስ እና ፈጣን አጥቂዎችን የመቆጣጠር ችግር የሚታይበት ሲዳማ አማካይ ክፍሉም የተጋጣሚን የመሀል ሜዳ እንቅስቃሴ ገትቶ ለራሱ ክፍተቶችን መፍጠር ከብዶት ይታያል። የቡድኑ ዋነኛ የፈጣራ ምንጭ ሆኖ የሚታየው ዳዊት ተፈራ እንቅስቃሴ ሲገታ ቡድኑ ለማጥቃት ሲቸገር የፊት መስመር ተሰላፊዎቹም የግብ አግቢነት መንፈስ ውስጥ ባለመሆናቸው እርጋታ ጎሏቸው ይታያሉ። አሰልጣኝ ዘርዓይ ሙሉ በሀዲያው ጨዋታ የዉጪ ዜጋ ተጫዋቾቻቸውን አለመጠቀማቸው እንደጎዳቸው መናገራቸው ሲታሰብ ደግሞ ቡድኑ እስካሁን እየተጠቀመበት ባለው አሰላለፍ እንደማይቀጥል እና የተለየ መልክ ኖሮት እንዳሚቀጥል ፍንጭ ይሰጣል። የነገው ጨዋታም መሰል ለውጦች ቡድኑን ምን ዓይነት መዋቅር ያስይዙታል የሚለውን ጥያቄ ሲመልስልን ከዚህ በኃላ የሚኖረው ሲዳማንም ሊያስመለክተን ይችላል።
ለሲዳማ መልካም በሆነው ዜና የመሐል ሜዳውን ሚዛን በመጠበቅ እና ለተከላካዩ ጥሩ ሽፈን በመስጠት እንዱሁም ቀጥተኛ ኳሶችን ወደ ፊት በመጣል ልዩነት ሊፈጥር የሚችለው ዮሴፍ ዮሐንስ መመለስ ሲሆን የመስመር ተከላካዩ ዮናታን ፍሰሐም ለሲዳማ ግልጋሎት እንደሚሰጥ ይጠበቃል። በሌላ በኩል ጫላ ተሺታ አሁንም ሙሉ ለሙሉ  ከጉዳት ነፃ ያለመሆኑ እና የውጪ ዜጋ ተጫዋቾችን የመጠቀም ጉዳይ እስከነገ እልባት አለማግኘቱ ለሲዳማ ስጋት ሆነዋል።
እርስ በእርስ ግንኙነት
ሁለቱ ቡድኖች 18 ጊዜ በሊጉ ተገናኝተው ሲዳማ 7 በማሸነፍ የበላይነቱን ሲይዝ አዳማ 5 አሸንፏል። በቀሪዎቹ 6 ጨዋታዎች ደግሞ አቻ ተለያይተዋል።
30 ጎሎች በተስተናገዱበት የሁለቱ ግንኙነት ሲዳማ 14 ሲያስቆጥር አዳማ 16 አስቆጥሯል።
አዳማ ከተማ (4-2-3-1)
ታሪክ ጌትነት
ታፈሰ ሰረካ ደስታ ጊቻሞ ትዕግስቱ አበራ እዮብ ማቲያስ
ሙጃይድ መሀመድ ደሳለኝ ደባሽ
ፀጋዬ ባልቻ በቃሉ ገነነ ጀሚል ያዕቆብ
የኋላእሸት ፍቃዱ
ሲዳማ ቡና (4-3-3)
መሳይ አያኖ
ዮናታን ፍሰሐ ግርማ በቀለ ፈቱዲን ጀማል ግሩም አሰፋ
ዳዊት ተፈራ ዮሴፍ ዮሐንስ አበባየሁ ዮሐንስ
ይገዙ ቦጋለ ማማዱ ሲዲቤ ሀብታሙ ገዛኸኝ
"
"ቅድመ ዳሰሳ | ድሬዳዋ ከተማ ከ ጅማ አባ ጅፋር
የጨዋታ ሳምንቱ ሁለተኛ ቀን የሚከፈትበትን ጨዋታ በዳሰሳችን ተመልክተነዋል።
የመጀመሪያ የሊግ ድሉን ፍለጋ ወደ ሜዳ የሚገባው ድሬዳዋ በኢትዮጵያ ቡናው ጨዋታ መጠነኛ መነቃቃት ቢታይበትም ከአወዛጋቢ የዳኝነት ውሳኔ ጋር ተደምሮ የፈለገውን ውጤት ሳያሳካ ቀርቷል። የዚያ ጨዋታ መዘዝ ሁለት ተጫዋቾቹን ያሳጣው መሆኑም በነገው ጨዋታ ላይ ተፅዕኖ እንዲኖረው ሆኗል። በእርግጥ በንፅፅር ቀለል ከሚል ተጋጣሚ ጋር የሚገናኝ መሆኑ የሚፈጠርበትን ክፍተት በመሸፈን አጥቅቶ ለመጫወት እንደሚሞክር ይጠበቃል። ወሳኝ አጥቅዎቹን ግልጋሎት የሚያገኘው ድሬዳዋ ከአማካይ ክፍሉ ከቀደሙት ጨዋታዎች የተሻለ የግብ ማግባት አጋጣሚዎችን ከፊት መስመሩም የተሻሻለ የአጨራረስ ብቃት የሚጠብቅ ይሆናል። በማጥቃቱ ረገድ ከተጋጣሚው የኃላ መስመር ጀርባ ፈጣኖቹ አጥቂዎቹ የሚፈልጉትን ዓይነት ክፍተት የማያገኝ ከሆነ በቅብብሎች ክፍተቶችን ለመፍጠር የሚያደርገው ጥረት ላይ ብዙ ጊዜ እንዲወስድ ሊገደድ ይችላል። በዋነኝነት ግን ከአማካይ ክፍሉ የሚነሱ ተከላካይ ሰንጣቂ ኳሶች የሙከራ ምንጮቹ ሊሆኑ ይችላሉ። በጨዋታው ድሬዳዋዎች ያለ በቂ ልምምድ ጨዋታ በማድረጉ ተቀይሮ የወጣው ኢታሙና ኬይሙኒ ፣ የኮሮና ምርመራ ባለማድረጉ የቡናው  ጨዋታ ያመለጠው ረመዳን ናስር እና ጉዳት ላይ የከረመው ሪችሞንድ አዶንጎን ከጉዳት መልስ እንደሚያገኝ ይጠበቃል። በተቃራኒው በቡናው ጨዋታ በቀይ የወጡት በረከት ሳሙኤል እና ዳንኤል ደምሴን በቅጣት ይጣል።
እንደተጋጣሙው ሀሉ የመጀመሪያ ድሉን ለማሳካት ወደ ሜዳ የሚገባው ጅማ አባ ጅፋር በፋሲል ከነማ ከደረሰበት ሽንፈት ማግስት ድሬዳዋን ያገኛል። በመከላከል ረገድ ለተጋጣሚዎቹ ሰፊ የመሮጫ ክፍተትን ሲተው የታየው ቡድኑ በነገው ጨዋታ በተለይም ግብ ማስቆጠር ከቻለ መሰል ክፍተቶችን ለመድፈን እንደሚሞክር ይጠበቃል። ያ የማይሆን ከሆነ ግን ለድሬዳዋ የፊት አጥቂዎች ነገሮች ቀላል ሊሆኑ የሚችሉበት ዕድል ይኖራል። በማጥቃቱ በኩል በቂ የግብ ዕድሎችን ለፊት መስመር ተሰላፊዎቹ ማቅረብ ሲሳነው የሚታየው ጅማ በነገው ጨዋታ ቀጥተኛ የሆኑ ኳሶችን ወደ ፊት ለማሳለፍ እንደሚሞክር ይጠበቃል። ከሁሉም በላይ ከባድ የሚሆነው ግን ቡድኑ ከሜዳ ውጪ ባሉ ጉዳዮች መነሻነት በሚፈጠር የተነሳሽነት ማነስ ሜዳ ውስጥ እንዳይቸገር በማድረግ ከጨዋታው ነጥብ ለማግኘት እስከመጨረሻው እንዲለፋ ማድረጉ ላይ ነው። ይህ ኃላፊነት የተጣለባቸው የአሰልጣኝ ጻውሎስ ጌታቸው ቡድን ከጉዳት ያላገገመው ከድር ኸይረዲንን ግልጋሎት የማያገኝ ሲሆን ቅጣት ላይ የሚገኘው ግብ ጠባቂ አቡበከር ኑሪም ከጨዋታው ውጪ ነው።
እርስ በእርስ ግንኙነት
ድሬ እና ጅማ ከአራት ግንኙነታቸው በአንዱ ብቻ አቻ በተለያዩበት ታሪካቸው ድሬዳዋ ሁለት ጊዜ ጅማ ደግሞ አንድ ጊዜ ድል ቀንቷቸዋል።
በአራቱ ጨዋታዎች ድሬዎች ስድስት ግቦችን ሲያስቆጥሩ ጅማዎች ደግሞ አራት ጊዜ ኳስ እና መረብን አገናኝተዋል።
ግምታዊ አሰላለፍ
ድሬዳዋ ከተማ (4-3-3)
ፍሬው ጌታሁን
ምንያምር ጴጥሮስ ፍቃዱ ደነቀ ፍሬዘር ካሳ ዘነበ ከበደ
አስጨናቂ ሉቃስ ኤልያስ ማሞ
ጁኒያስ ናንጂቡ ኢታሙና ኬይሙኒ አስቻለው ግርማ
ሪቻርድ ኦዶንጎ
ጅማ አባ ጅፋር (4-3-3)
ጃኮ ፔንዜ
ወንድምአገኝ ማርቆስ መላኩ ወልዴ ውብሸት ዓለማየሁ ኤልያስ አታሮ
ትርታዬ ደመቀ ንጋቱ ገብረስላሴ ሱራፌል ዐወል
ሳምሶን ቆልቻ ብዙአየሁ እንዳሻው ሳዲቅ ሴቾ
"
"ቅድመ ዳሰሳ | ፋሲል ከነማ ከ ወላይታ ድቻ
የፋሲል እና ድቻን ጨዋታ የመለከቱ ነጥቦችን እነሆ።
የመጀመሪያውን ተከታታይ ድል ለማስመዝገብ ወደ ሜዳ የሚገቡት ፋሲሎች ከሦስተኛ ሳምንት ጨዋታቸው ከውጤት ባሻገር ብዙ መልካም ነገሮችን አግኝተዋል። በተለይም ቡድኑ ላይ የታየው የአሸናፊነት መንፈስ እና ትጋት ለነገው ጨዋታ ግብአት የሚሆን ነው። በተነጣል ካየነውም የሽመክት ጉግሳ ድንቅ አቋም ላይ መገኘት እርሱ ከሚገኝበት መስመር ብቻ ሳይሆን መሀል ለመሀልም ቡድኑ የተዋጣለት ጥቃት እንዲመሰርት በር የከፈተ ነበር። የሳሙኤል ዮሃንስ ብቃትም ቡድኑ በመጀመሪያ አሰላለፍ ውስጥ ሊያካትተው የሚችል ብቁ አማራጭ ስለማግኘቱ ምልክት የሰጠ ነበር። እነዚህ እና ሌሎች ጠንክልራ ጎኖቹ በዘላቂው ውጤቱ ላይ ቀጣይነት ያለው በጎ መነሻ መሆናቸውን ለማሳየት ግን እንደነገው ዓይነት ጨዋታዎች ላይ ደግሞ ማሳየት ይጠይቃል። የኳስ ቁጥጥር ፍጥጫ ሊኖር በሚችልበት በዚህ ጨዋታም አፄዎቹ እንደጅማው ጨዋታ መሀል ለመሀል በሚከፍቱት ጥቃት በፍጥነት ቅብብሎችን በመከወን ጎል ላይ የመድረስ አቅማቸውን አውጥተው ከተጠቀሙ ነጥብ የማግኘት ዕድላቸው የሰፋ ነው። ለጨዋታው ከሚጠቀመው ስብስብ አንፃር  የአሰልጣኝ ስዩም ከበደ ቡድን ከሰዒድ ሁሴን እና ሀብታሙ ተከስተ ጉዳት ውጪ የሚያጣው ሌላ ተጫዋች እንደሌለ ሰምተናል።
በርካታ ጠንካራ ጎኖቹን አጥቶ በወልቂጤ ከተማ ሽንፈት ያስተናገደው ወላይታ ድቻ ወደ አሸናፊነት ለመመለስ ከባድ ፍልሚያ ይጠብቀዋል። በመሆኑም በአዳማው ጨዋታ ላይ የነበረውን ጠንካራ ስነ ልቦና እና የግብ ዕድሎችን በቶሎ ተጠቅሞ ጨዋታን የማረጋጋት አካሄዱን መልሶ ማግኘት ይኖርበታል። በተለይም ከኳስ ውጪ ቡድኑ በሜዳው ቁመት ያሚኖረውን ጥቅጥቅነት በሚያጣበት ወቅት ለተጋጣሚ አማካይ ክፍል ቀላል ሆኖ መታየቱ ነገም የነሱራፌል ዳኛቸው ቀጥተኛ ኳሶች ሰለባ ሊያዳርገው ይችላል። ወደ ሦስተኛው የሜዳ ክፍል መግቢያ ላይ በአማካይ ክፍሉ እና በፊተኛው አጥቂ መሀል የሚከወኑ ቅብብሎች ጥራት መውረድም ቡድኑ አሻሽሎት ሊመጣ እንደሚችል የሚጠበቅ ሌላው ደካማ ጎኑ ነው። ከዚህ ውጪ ከጠንካራው የፋሲል የኋላ ክፍል ጀርባ ለመገኘት ከአዳማ ጋር በነበረው መልኩ የፊት አጥቂው ስል ሆኖ መገኘት እና የግብ አስቆጣሪነት ኃላፊነቱም ለሌሎች ተሰላፊዎች ጭምር መካፈል ይኖርበታል። ወላይታ ድቻ በነገው ጨዋታ ፍኒያንስ ተመስገን ፣ ያሬድ ዳንሳ እና እዮብ ዓለማየሁን ከጉዳት መልስ ሲያገኝ ቅጣቱን የጨረሰው አናጋው ባደግ ግን ልምምድ ላይ በገጠመው መጠነኛ ጉዳት ምክንያት የመሰለፉ ነገር እርግጥ አልሆነም።
የእርስ በእርስ ግንኙነት
ሁለቱ ቡድኖች በሊጉ ለ6 ጊዜያት ሲገናኙ አቻ በማያውቀው ግንኙነታቸው ተመጣጣኝ ሪከርድ አላቸው። ሁለቱም ክለቦች እኩል 3 ጊዜ ሲሸናነፉ ወላይታ ዲቻዎች 7 ፣ ፋሲል ከነማዎች ደግሞ 6 ጎሎች ማስቆጠር ችለዋል።
ግምታዊ አሰላለፍ
ፋሲል ከነማ (4-3-3)
ሚኬል ሳማኬ
እንየው ካሳሁን ከድር ኩሊባሊ ያሬድ ባየህ አምሳሉ ጥላሁን
በዛብህ መለዮ ይሁን እንዳሻው ሱራፌል ዳኛቸው
ሽመክት ጉግሳ ሙጂብ ቃሲም ሳሙኤል ዮሀንስ
ወላይታ ድቻ (4-1-4-1)
ሰዒድ ሀብታሙ
ፀጋዬ አበራ ደጉ ደበበ አንተነህ ጉግሳ መሳይ አገኘሁ
በረከት ወልዴ
እዮብ በቀታ ኤልያስ አህመድ እንድሪስ ሰዒድ ቸርነት ጉግሳ
ስንታየሁ መንግሥቱ
"
"በሊጉ ተስተካካይ ጨዋታ ኢትዮጵያ ቡና በድንቅ ጨዋታ መከላከያን ረታ
በ13ኛው ሳምንት ተስተካካይ ጨዋታ ኢትዮጵያ ቡና መከላከያን በማሸነፍ ወደ መሪዎቹ ተጠግቷል፡፡

ኢትዮጵያ  ቡናዎች ኳስና መረብን ለማገናኘት የወሰደባቸው ደቂቃ 2 ብቻ ነበር፡፡ አስቻለው ግርማ ከግራ መስመር የተሸገረለትን  ኳስ በግንባሩ በመግጨት ኢትዮጵያ ቡናን መሪ የምታደርግ ግብ ከመረብ አሳርፏል፡፡
ከግቧ መቆጠር በኋላ በመጠኑ ጫና የፈጠሩት መከላከያዎች ፍፁም ቅጠት ምት ቢያገኙም የቀኝ መስመር ተከላካዩ ሽመልስ ተገኝ የመታው ኳስ የግቡን አግዳሚ ገጭቶ ወደ ውጪ ወጥቷል፡፡
በ31ኛው ደቂቃ ዳዊት እስጢፋኖስ ከመስኡድ መሃመድ የተሸገረለትን ኳስ ወደ ግብ ቀይሮ የጨዋታው የመጀመር አጋማሽ በኢትዮጵያ ቡና 2-0 መሪነት ተጠናቋል፡፡
ከእረፍት መልስ ፍፁም የበላይነት የነበራቸው ኢትዮጵያ ቡናዎች በ48ኛ ደቂቃ የኤፍሬም አሻሞ የፍፁም  ቅጣት ምት ግብ ውጤቱን ወደ 3-0 ከማስፋታቸው በተጨማሪ በውብ ጨዋታ እና በርካታ የግብ ሙከራዎች ደጋፊውን  ሲያዝናኑ አምሽተዋል፡፡ በተለይም በአማካይ ክፍሉ የማስኡድ መሃመድ ፣ ፋሲካ አስፋው እና ዳዊት እስጢፋኖስ ጥምረት  አስደማሚ ነበር፡፡
መከላከያ በ54ኛው ደቂቃ በመዳህኔ ታደሰ ግብ ወደ ጨዋታው ለመመለስ ጥረት ቢያደርግም ጨዋታው በኢትዮጵያ ቡና 3-1 አሸናፊነት ከመጠናቀቅ አላገደውም፡፡
በተከታታይ ጨዋታዎች ድል የቀናው ኢትዮጵያ ቡና የዛሬውን ድሉን ተከትሎ ነጥቡን ወደ 19 አሳድጎ 3ኛ ደረጃ ላይ ተቀምጧል፡፡ መከላከያ በበኩሉ በ17 ነጥብ ወደ 5ኛ ደረጃ ወርዷል፡፡
{jcomments on}
"
"በሲቲ ካፕ የግማሽ ፍፃሜ ጨዋታዎች ዛሬ ይካሄዳሉ
8ኛው የአዲስ አበባ ከተማ ዋንጫ ወደ ወሳኝ ምዕራፍ ተሸጋግሯል፡፡ ዛሬ የሚደረጉት ሁለት ወሳኝ የግማሽ ፍፃሜ ጨዋታዎች የፍፃሜ ተፋላሚዎችን ይለያል፡፡  ምድብ አንድን በ7 ነጥቦች 1ኛ ሆኖ ያጠናቀቀው የኢትዮጵያ ንግድ ባንክ ምድብ ሁለትን ከቅዱስ ጊዮርጊስ በመቀጠል ያጠናቀቀው ኢትዮጵያ መድንን በ9፡00 በአዲስ አበባ ስታዲየም ይገጥማል፡፡  የአምናው የፍፃሜ ተፋላሚ ንግድ ባንክ በአሰልጣኝ ፀጋዬ ኪዳነ ማርያም እየተመራ ልዩ የውድድር ዘመን እያሳለፈ ይገኛል፡፡  አሰልጣኙ የስኳድ ስፋታቸውን በሲቲ ካፑ በአግባቡ የተጠቀሙበት ሲሆን ይህን ጨዋታ አሸንፎ ለፍፃሜ መድረስ ላማረው የሊግ ጉዟቸው ተጨማሪ መነሳሻ ይሆንላቸዋል፡፡
የአስራት ኃይሌ ኢትዮጵያ መድንም በፕሪሚየር ሊጉ ባሳየው ዘገምተኛ መሻሻል በመቀጠል በከተማው ዋንጫ ወደ ግማሽ ፍፃሜ መግባት ችሏል፡፡  በሊጉ ወራጅ ቀጠና እየዳከረ ያለው ኢትዮጵያ መድን እንደ ንግድ ባንክ ሁሉ ጨዋታውን እንደ ትልቅ መነሳሻ ይጠቀሙበታል፡፡
ሁለቱ ክለቦች ፕሪሚየር ሊጉ ከመቋረጡ በፊት በነበረው የመጨረሻ ሳምንት ተገናኝተው ሃምራዊዎቹ በኤልያስ ማሞ ብቸኛ ግብ 1-0 ማሸነፋቸው ይታወሳል፡፡
ምድብ ሁለትን በበላይነት ያጠናቀቀው ቅዱስ ጊዮርጊስ በ * ‹‹ አውዳመት ›› የምድብ 1 ሁለተኛው ኢትዮጵያ ቡናን ይገጥማል፡፡  ውድድሩ በተመልካች ድርቅ እንደመመታቱና ብዙም የሚድያ ትኩረት ባለመሳቡ ይህ ጨዋታ የተመልካቹን እና የመገናኛ ብዙሃንን ስሜት ያነቃቃል ተብሎ ይጠበቃል፡፡  በአመዛኙ ወጣቶችን እና ከጉዳት ለረጅም ጊዜያት ርቀው በተመለሱ ተጫዋቾች ምድቡን በበላይነት ያጠናቀቀው ቅዱስ ጊዮርጊስና በተመሳሳይ ወጣቶችን የተጠቀመው ቅዱስ ጊዮርጊስ የሚያደርጉት ፍልምያ  ምንግዜም የውድድር ደረጃ እና የሚጠቀሙባቸው ተጫዋቾች ጥራት ተፅእኖ የማይፈጥርበት የሃገሪቱ ትልቅ ፍልሚያ ነው፡፡
ሁለቱ ታላላቆች በሊጉ 6ኛ ሳምንት ላይ ተገናኝተው ቅዱስ ጊዮርጊስ በኡመድ ኡኩሪ እና አይዛክ ኢሴንዴ ግቦች 2-0 ማሸነፉ ይታወሳል፡፡
* ‹‹ አውዳመት ›› የሚለውን ስያሜ ሶከር ኢትዮጵያ ለቅዱስ ጊዮርጊስ እና ኢትዮጵያ ቡና ጨዋታ የምትጠቀምበት ሲሆን በሁለቱ  ቡድኖች ጨዋታ ወቅት በከተማ ውስጥ በሚፈጠረው አስደናቂ ድባብ መነሻነት የቀድሞ የቅዱስ ጊዮርጊስ አሰልጣኝ ሚቾ “ the public holiday “  የሚል መጠርያ ሰጥተውታል፡፡ ሶከር ኢትዮጵያም ቃሉ ለፍልሚያው ተስማሚ መጠርያ ሆኖ ስላገኘችው በአማርኛ ቃል ፍቺው ትጠቀምበታለች፡፡
{jcomments on}
"
"በሲቲ ካፕ፡ አብይ በየነ ለንግድ ባንክ 3 ነጥብ አስገኘ
8ኛው የአአ ከተማ ዋንጫ የምድብ አንድ 2ና ጨዋታ ዛሬ ተካሂዶ ኢትዮጵያ ንግድ ባንክ መከላከያን 2-1  አሸንፏል፡፡  በመቶዎች የሚቆጠሩ ተመልካቾች በተከታተሉት ጨዋታ ግብ በማስቆጠር ቅድሚያውን የያዙት ወይን ጠጅ ለባሾቹ  በናድር ኢብራሂም አማካኝነት ነው፡፡ መከላከያ ተቀይሮ በገባው ፍሬው ሰለሞን አማካኝነት አቻ ቢሆንም አንድ ደቂቃ  ባልሞላ ጊዜ ውስጥ አብይ በየነ ለኢትዮጵያ ንግድ ባንክ 2ኛዋን ግብ አስቆጥሯል፡፡ ከግቧ መቆጠር በኋላ መከላከያዎች  ጫና ቢፈጥሩም ግብ ማስቆጠር አልቻሉም፡፡ በተለይም በመጨረሻዎቹ ደቂቃዎች የግቡ ብረት የመለሱባቸው 2 የግብ  እድሎች የሚያስቆጩ ነበሩ ፡፡በጨዋታው ኢትዮጵያ ቡናን በአወዛጋቢ ሁኔታ ለቆ መከላከያን የተቀላቀለው ሙሉአለም  ጥላሁን ለአዲሱ ክለቡ 70 ደቂቃዎች ያህል ተሰልፏል፡፡
ምድብ አንድን ኢትዮጵያ ንግድ ባንክ በ3 ነጥብ ሲመራ ባለፈው እሁድ አቻ የተለያዩት ኢትዮጵያ ቡና እና ደደቢት በ1 ነጥብ ይከተላሉ፡፡
{jcomments on}
"
"በኢትዮጵያ ፕሪሚየር ሊግ ቅዱስ ጊዮርስን የሚያቆመው አልተገኘም
ቅዳሜ የጀመረው የ11ኛው ሳምንት መርሃ ግብር ማክሰኞም ቀጥሎ ሲውል በደቡብ ምድር በተካሄዱ 2 ጨዋታዎች ቅዱስ ጊዮርጊስ እና ሲዳማ ቡና ድል ቀንቷቸዋል፡፡
በ11 ቀናት ውስጥ 3ኛ ተከታታይ የሜዳ ውጪ ጨዋታውን ያደረገው ቅዱስ ጊዮርጊስ ሀዋሳ ከነማን 1-0  አሸንፏል፡፡ ለፈረሰኞቹ ብቸኛዋን የማሸነፍያ ግብ የመስመር አማካዩ በኃይሉ አሰፋ በቀድሞ ክለቡ መረብ ላይ  አሳርፏል፡፡
ቅዱስ ጊርጊስ በሀዋሳ ከነማ ላይ ያስመዘገበውን ድል ተከትሎ በ9 ጨዋታዎች ሙሉ 27 ነጥብ በመያዝ የደረጃ ሰንጠረዡን በርቀት መምራቱን ተያይዞታል፡፡
ይርጋለም ላይ ሙገር ሲሚንቶን ያስተናገደው ሲዳማ ቡና የአመቱ 2ኛ ድሉን አስመዝግቧል፡፡ ሲዳማ ቡና  2-1 ባሸነፈበት ጨዋታ አግላን ቃሲም ሁለቱንም ግቦች ሲያስቆጠር ለሙገር ሲሚንቶ አኪም አካንዴ ብቸኛዋን ግብ  ከመረብ አሳርፏል፡፡
እስካሁን ከ7ቱ የ11ኛ ሳምንት ጨዋዎች አምስቱ የተጠናቀቁ ሲሆን ከረጅም ጊዜ የግብ ድርቅ በኃላ ሊጉ  በርካታ ግቦች ተቆጥረውበታል፡፡ ቅዳሜ መብራት ኃይል መድንን ፤ ኢትዮጵያ ዳሽን ቢራን ፤ አርባምንጭ ከነማ ሀረር  ቢራን ያሸነፉበትን ጨዋታ ጨምሮ 15 ግቦች ተቆጥረዋል፡፡
የ11ኛው ሳምንት ቀሪ ሁለት ጨዋታዎች የፊታችን ሀሙስ የሚካሄዱ ሲሆን ቦዲቲ ላይ ወላይታ ዲቻ መከላከያን አዲስ አበባ ላይ የኢትዮጵያ ንግድ ባንክ ደደቢትን ያስተናግዳሉ፡፡
{jcomments on}
"
"በኢትዮጵያ ፕሪሚየር ሊግ ቅዱስ ጊዮርጊስ መሪነቱን አጠናከረ
የኢትዮጵያ ፕሪሚየር ሊግ የ12ኛ ሳምንት መርሃ ግብር እሁድ ፣ ሰኞ እና ማክሰኞ በተደረጉ ጨዋታዎች ሲቀጥል ቅዱስ ጊዮርጊስ ፣ ኢትዮጵያ ንግድ ባንክ እና ኢትዮጵያ ቡና ድል ቀንቷቸዋል::
በአዲስ አበባ ስታዲየም ሐረር ቢራን ያስተናገደው ቅዱስ ጊዮርጊስ 5-1 በሆነ ሰፊ ውጤት በማሸነፍ  ከተከታዩ ጋር ያለውን ልዩነት አስፍቷል፡፡ ግብ በማስቆጠር ቅድሚያውን የያዙት ሐረር ቢራዎች ሲሆኑ ልይህ  ገብረመስቀል በግንባሩ በመግጨት ሐረር ቢራን መሪ አድርጎት ነበር፡፡ የግቧን መቆጠር ተከትሎ ጫና ፈጥረው  የተንቀሳቀሱት ፈረሰኞቹ የእለቱ አንበል በነበረው አይዛክ ኢሴንዴ ግብ አቻ መሆን ቻሉ፡፡
ከግቧ መቆጠር በኋላ ይበልጥ የተነቃቁት ቅዱስ ጊዮርጊሶች በአማካዩ ያሬድ ዝናቡ እና በፍፁም ገብረማርያም ሁለት ሁለት ግቦች ታግዘው 5-1 በሆነ ሰፊ ውጤት አሸንፈው ተመልሰዋል፡፡
ፋሲለደስ ላይ ሲዳማ ቡናን ያስተናገደው ዳሽን ቢራ ያለግብ 0-0 ሲለያይ በተመሳሳይ አሰላ ላይ አርባምንጭ ከነማን ያስተናገደው ሙገር ሲሚንቶ ያለግብ አቻ ተለያቷል፡፡
ሰኞ በተደረገው ብቸኛ ጨዋታ ኢትዮያ ቡና ኢትዮጵያ መድንን 2-1 በማሸነፍ ደረጃውን ከፍ አድርጓል፡፡
ለአደገኞቹ በመጀመርው አጋማሽ ዳዊት እስጢፋኖስ በቅጣት ምት እንዲሁም ቢንያም አሰፋ በክፍት ጨዋታ  ሁለቱን ግቦች ከመረብ ሲያሳርፉ ጀማል አህመድ ለኢትዮጵያ መድን ብቸኛዋን ግብ በሁለተኛው አጋማሽ አስቆጥሯል፡፡
ማክሰኞ እለት ወደ ሀዋሳ አቅንቶ ሀዋሳ ከነማን የገጠመው ኢትዮያ ንግድ ባንክ በመሃሪ መና እና በኤልያስ ማሞ ግቦች 2-1 አሸንፎ ተመልሷል፡፡ ለሀዋሳ ብቸኛዋን ግብ ተመስገን ተክሌ አስቆጥሯል፡፡
በእለቱ አዲስ አበባ ስታዲየም በተደረገው ሌላ ጨዋታ መከላከያ እና መብራት ኃይል 1-1 አቻ  ተለያይተዋል፡፡ መብራት ኃይል በራምኬል ሎክ ግብ ለረጅም ደቂቃዎች መምራት ቢችልም አማኑኤል ግደይ በመጨረሻዎቹ  ደቂቃዎች መከላከያን ከሽንፈት ታድጎታል፡፡
ፕሪሚየር ሊጉን 2 ተስተካካይ ጨዋታዎች የሚቀሩት ቅዱስ ጊዮርጊስ በ30 ነጥብ ሲመራ ንግድ ባንክ በ22 ይከተላል፡፡
{jcomments on}
"
"በኢትዮጵያ ፕሪሚየር ሊግ ኢትዮጵያ ቡና እና መብራት ኃይል ወደ አሸናፊነት ተመለሱ
በ11ኛው ሳምንት የኢትዮጵያ ፕሪሚየር ሊግ ቅዳሜ በአበበ ቢቂላ ስታዲየም ሁለት ጨዋታዎች ተካሂደው በርካታ ግቦች ተቆጥረዋል፡፡
በ8 ሰአት ኢትዮጵያ መድንን የገጠመው መብራት ኃይል በአሰልጣኝ ዮርዳን ስቶይኮቭ እየተመራ ወደ አሸናፊነት ተመልሷል፡፡ ቡልጋሪያዊው አሰልጣኝ መብራት ኃይልን በፍር ድቤት ረትተው ወደ መቀመጫቸው ከተመለሱ በኋላ ቀዮቹን ለመጀመርያ ጊዜ  በመሩበት ጨዋታ አዲስ ነጋሽ በፍፁም ቅጣት ምት እንዲሁም በረከት ይስሃቅ እና አብዱልከሪም ሃሰን በጨዋታ ባስቆጠሯቸው ግቦች መድንን 3-2 ረትተዋል፡፡ ለሰማያዊዎቹ ሁለቱ ን ግቦች ሰይፈዲን ሁልደር እና ተዘራ መንገሻ አስቆጥረዋል፡፡
በጨዋታው የመድኑ አማካይ ኢብራሂም ሁሴን እና የመብራት ኃይሉ አጥቂ በረከት ይስሃቅ በ 2ቢጫ ከሜዳ የተወገዱ ሲሆን ግብ አስቆጥሮ ደስታውን ማልያውን በማውለቅ የገለ ፀው በረከት የውድድር ዘመኑ 2ኛ ቀይ ካርዱ ሆኖ ተመዝግቧል፡፡
ያለፉትን 9 ሳምንታት ካለምንም ድል የተጓዘው መብራት ኃይል ድሉን ተከትሎ ነጥቡን ወደ 8 አሳድጎ 12ኛ ደረጃ ላይ ሲቀመጥ መድን በበኩሉ ወደ 13ኛ ደረጃ ወርዷል፡፡
በጉጉት የተጠበቀው የኢትዮጵያ ቡና እና ዳሽን ቢራ ጨዋታ በኢትዮጵያ ቡና አሸናፊነት ተጠናቋል፡፡ 11 ሰአት በጀመረው ጨዋታ የመጀመርያው አጋማሽ 0-0 ሲጠናቀ ቅ በ2ኛው አጋማሽ ዳሸን ቢራ በዮናታን ከበደ የፍፁም ቅጣት ምት ግብ ባለሜዳዎቹን መርቷል፡፡ ከግቡ መቆጠር በኃላ ጫና ፈጥረው የተንቀሳቀሱት ኢትዮጵያ ቡናዎች ቢንያም አሰ ፋ እና ኤፍሬም አሻሞ አከታትለው ባስቆጠሩት ሁለት ግብ ታግዘው ጨዋታውን 2-1 አሸንፈዋል፡፡
ኢትዮጵያ ቡና ወሳኙን ጨዋታ ማሸነፉን ተከትሎ ነጥቡን ወደ 13 ሲያሳድግ ደረጃውንም ወደ 5 ከፍ አድርጓል፡፡ ባለፈው ሳምንት የመጀመርያ ድሉን ያስመዘገበው ዳሸን በበኩሉ 11ኛ ደረጃ ላይ ረገግቷል፡፡
የፕሪሚየር ሊጉ 11ኛ ሳምንት ሰኞ ፣ ማክሰኞ እና ሀሙስ በሚደረጉ ጨዋታዎች ሲቀጥል ሰኞ በ9 ሰአት  አርባምንጭ ላይ አርባምንጭ ከነማ ከ ሀረር ቢራ ፤ ማክሰኞ የሊጉ መሪ ወደ ሀዋሳ ተጉዞ በ9 ሰአት ከሃዋሳ ከነማን  ይገጥማል ፤ ይርጋለም ላይ ሲዳማ ቡና ከ ሙገር ሲሚንቶ ይጫወታሉ፡፡ ሀሙስ በ9 ሰአት በውድድር ዘመኑ ለመጀመርያ  ጊዜ በቦዲቲ ስታዲየም የሚጫወተው ወላይታ ዲቻ መከላከያን ሲያስተናግድ 2ኛ ደረጃ ላይ የሚገኘው ንግድ ባንክ ከ  ደደቢት በ11 ሰአት ይጫወታሉ፡፡
"
"በፕሪሚየር ሊጉ መከላከያ እና ደደቢት ዛሬ ይጫወታሉ
በአፍሪካ ቻምፒዮንስ ሊግ የመልስ ጨዋታ ምክንያት የሳምንቱ መጨረሻ ጨዋታ ወደ ሀሙስ የተላለፈባቸው መከላከያ እና ደደቢት የ11ኛ ሳምንት ጨዋታቸውን ዛሬ ያደርጋሉ፡፡
ወላይታ ዲቻ የኢትዮጵያ ፕሪሚየር ሊግን ከተቀላቀለ ወዲህ በሜዳው የመጀመርያ የሆነውን ጨዋታ  በሚያደርግበት ግጥሚያ ባለፈው እሁድ ከኮንፌድሬሽን ዋንጫ የተሰናበተውን መከላከያን በቦዲቲ ስታዲየም ያስተናግዳል፡፡
በ10ኛው ሳምንት ከኢትዮጵያ መድን አቻ የተለያየው ወላይታ ዲቻ ያለፉትን 7 ተከታታይ ጨዋታዎች  በአስገራሚ ሁኔታ በአቻ ውጤት ያጠናቀቀ ሲሆን ዛሬ ወደ አሸናፊነት ለመመለስ በደጋፊዎቹ ፊት ከመከላከያ ብርቱ  ፍልሚያ ይጠብቀዋል፡፡ መከላከያ በበኩሉ ከድንቅ አጀማመር ቀስ በቀስ እየወረደና ከመሪውም እየራቀ እንደመምጣቱ ወደ  አሸናፊነት ለመመለስ ይህ ጨዋታ ወሳኝ ነው፡፡
ሁለቱ ቡድኖች በኢትዮጵያ ዋንጫ 1ኛው ዙር ተገናኝተው በበዳሶ ሆራ ብቸኛ ግብ መከላከያ 1-0 ማሸነፉ የሚታወስ ነው፡፡
ይህንን ጨዋታ ተከትሎ የእለቱ ታላቅ ጨዋታ 11 ሰአት ላይ በአዲስ አበባ ስታዲየም በኢትዮጵያ ንግድ  ባንክ እና ደደቢት መካከል ይካሄዳል፡፡ ሁለቱም ቡድኖች የ10ኛ ሳምንት ጨዋታቸውን ያላደረጉ ሲሆን በተለይም ሊጉ  ከመቋረጡ በፊት የነበረው የኢትዮጵያ ንግድ ባንክ አቋም ከ2 ወራት በኋላ ምን ሊመስል እንደሚችል የዛሬው ጨዋታ  ይጠቁመናል፡፡
በቻምፒዮንስ ሊጉ በኬኤምኬኤም 2-0 ተሸንፎ ለጥቂት ከውድድሩ ከመውጣት የተረፈው ደደቢት ይህንን ጨዋታ  አሸንፎ ቀሪዎቹን 4 ተስተካካይ ጨዋታዎች በድል የሚወጣ ከሆነ ከመሪው ያለውን የነጥብ ልዩነት የማጥበብ እድል  ስለሚኖረው የዛሬውን ጨዋታ በትኩረት ይመለከቱታል፡፡
{jcomments on}
"
"በፕሪሚየር ሊጉ ቅዱስ ጊዮርጊስ እና ዳሸን ቢራ አሸነፉ
የኢትዮጵያ ፕሪሚየር ሊግ ከ40 ቀናት በኃላ ለመጀመርያ ጊዜ በክልል ከተሞች ሲካሄድ ቅዱስ ጊዮርጊስ ፣ ዳሸን ቢራ እና ሐረር ቢራ ድል ቀንቷቸዋል፡፡  ኢትዮጵያ ቡና ደግሞ አቻ ተለያይቷል፡፡
በአርባምንጭ ስታዲየም በተመልካች ረብሻ እና ውዝግብ በታጀበው የቅዱስ ጊዮርጊስ እና የአርባምንጭ ከነማ  ጨዋታ የሊጉ መሪ ቅዱስ ጊዮርጊስ 1-0 አሸንፎ ተመልሷል፡፡ ለፈረሰኞቹ ግቧን ያስቆጠረው ዘንድሮ በድንቅ አቋም ላይ  የሚገኘው ኡመድ ኡኩሪ በ10ኛው ደቂቃ ላይ ነው፡፡ ይህች ግብ ለኡመድ 7 የሊግ ግቡ ሆና ስትመዘገብ ቅዱስ  ጊዮርጊስ ባለፉት 12 የሊግ እና የሲቲካፕ ጨዋታዎች በተከታታይ 12ኛ ድሉን አስመዝግባዋል፡፡
ፋሲለደስ ላይ በተደረገው የዳሸን ቢራ እና የመብራት ኃይል ጨዋታ የዳሸንን ታሪክ የቀየረ እና መብራት  ኃይልንወደ መውረድ ስጋት የመራ ወስጤት ተመዝግቧል፡፡ ዳሸን ቢራ 1-0 ባሸነፈበት ጨዋታ ከ2001 እስከ 2005  ድረስ በመብራት ኃይል የቆየው አስራት መገርሳ ብቸኛዋን ግብ ከመረብ አሳርፏል፡፡ዳሸን ቢራ ዘንድሮ ወደ ሊጉ ካደገ  በኃላ የመጀመርያ ድሉን እና ግቡን ያስመዘገበ ሲሆን ደረጃውንም ከፍ አድርጓል፡፡
አሰላ ደራርቱ ቱሉ ስታዲየም ላይ ሙገር ሲሚንቶ ኢትዮጵያ ቡናን አስተናግዶ ካለግብ 0-0 ሲለያይ ሐረር ቢራ ሲዳማ ቡናን አስተናግዶ በበረከት ገብረ-ፃዲቅ ብቸኛ ግብ 1-0 አሸንፎ ወጥቷል፡፡
10ኛው ሳምንት ሰኞ ቀጥሎ ሲውል በ11 ሰአት ኢትዮጵያ መድን ወላይታ ዲቻን በአዲስ አበባ ስታዲየም ያስተናግዳል፡፡
{jcomments on}
"
"በፕሪሚየርሊጉ ወላይታ ድቻ በሜዳው የመጀመርያውን ድል አስመዘገበ
በኢትዮጵያ ፕሪሚየር ሊግ 11ኛው ሳምንት የመጨረሻ ጨዋታዎች ሀሙስ ቀጥለው ሲካሄዱ ወላይታ ድቻ በገዛ ሜዳው ያደረገውን  ጨዋታ በአሸናፊነት ተወጥቷል፡፡
ባለፈው እሁድ በኤኤፍሲ ሊዮፓርድስ ተሸንፎ ከኮንፌድሬሽን ዋንጫ የተሰናበተው የገብረመድን ኃይሌ መከላከያ  ወደ ቦዲቲ ባደረገው ጉዞ ሽንፈትን አስተናግዶ ተመልሷል፡፡ አዲስ አበባ እና ሶዶ የሚገኙ ደጋፊዎችን ጨምሮ መላው  የወላይታ ድቻ ደጋፊ በጉጉገት የጠበቀው ጨዋታ በርካታ ህዝብ ታድሞበት በጣፋጭ የ1-0 ድል ተጠናቋል፡፡ ለድቻ  ብቸኛዋን ግብ ከመረብ ያሳረፈው አሸናፊ ሽብሩ በመጀመርያው አጋማሽ ነው፡፡
ከ7 ተከታታይ የአቻ ውጤቶች በኋላ ወደ አሸናፊነት የተመለሰው ድቻ ነጥቡን ወደ 13 አሳድጎ 6ኛ ደረጃ ላይ ተቀምጧል፡፡
በ11 አሰት አዲስ አበባ ስታዲየም ላይ የተጫወቱት የኢትዮጵያ ንግድ ባንክ እና ደደቢት ጨዋታ እንደተጠበቀው ሳይሆን በደካማ እንቅስቃሴ ታጅቦ ያለ ግብ ተጠናቋል፡፡
በጨዋታው ከቻምፒዮንስ ሊግ የሜዳ ውጪ ጨዋታ ማክሰኞ የተመለሰው ደደቢት ተዳክሞ ሆኖ ሲቀርብ እና ለረጅም  ጊዜያት ከውድድር የራቁት ንግድ ባንኮች ደግሞ ወደ ጨዋታ ሪትም መግባትና ውህደት ማሳየት ተስኗቸው ታይቷል፡፡
{jcomments on}
"
"ቤትኪንግ የኢትዮጵያ ፕሪምየር ሊግ 4ኛ ሳምንት ዓበይት ጉዳዮች (፪) – ተጫዋቾች ትኩረት
የ4ኛ ሳምንት ቤትኪንግ የኢትዮጵያ ፕሪምየር ሊግ መጠናቀቅን ተከትሎ በጨዋታ ሳምንቱ የተመለከትናቸውን ዓበይት ተጫዋች ላይ ያተኮሩ ጉዳዮች በቀጣዩ ፅሁፍ ተዳሷል።
👉የውጪ ግብ ጠባቂዎች ዋጋ የሚያስከፍሉ ጥፋቶች መበራከት
በኢትዮጵያ ፕሪምየር ሊግ የውጭ ግብጠባቂዎች በዘንድሮው የውድድር ዘመን ከቀደሙት ዓመታት አንፃር በቁጥር ረገድ መቀነስ ቢያሳይም የተቀሩት ግብጠባቂዎች እስከዚህኛው ሳምንት ድረስ በየቡድኖቻቸው የነበራቸው ተፅዕኖ ይህ ነው የሚባል አልሆነም።
ይልቁንስ በየጨዋታው ከሚኖራቸው አዎንታዊ አበርክቶ ይልቅ ቡድናቸውን ዋጋ የሚያስከፍሉ ጥፋቶችን በተደጋጋሚ እየፈፀሙ ይገኛል።
በመጀመሪያው የጨዋታ ሳምንት ፓትሪክ ማታሲ ለፋሲል ከነማዎች ብቸኛውን የጨዋታውን የማሸነፊያ ግብ በስጦታ ያበረከተበት፣ መሐመድ ሙንታሪ በአላስፈላጊ ጀብደኝነት በቀጥታ ቀይ ካርድ ወጥቶ ቡድኑን ጭንቀት ውስጥ የጣለበት፣ ሀሪስተን ሄሱ ቀላሉን ነገር መከወን ባለመቻሉ  ባህር ዳርን ከተማን ለሽንፈት የዳረገበት፣ ጄኮ ፔንዜ ጅማ አባ ጅፋር በፋሲል ከነማ በተረታበት ጨዋታ ሙጂብ ቃሲም ባስቆጠራት ጎል ወቅት መያዝ የሚችለውን ኳስ ትቶ ተጎድቻለው ብሎ ሲንከባለል የተቆጠረችው ግብ፣ የፋሲሉ ሚኬል ሳማኬ የጎል ክልሉን ለቆ ኳስ ለማፅዳት ሲሞክር አምልጦት ብዙዓየሁ እንደሻው ያስቆጠረበት በጉልህነት ሊጠቀሱ የሚችሉ ጥፋቶች ነበሩ። ይህን ስንል ግን የሀገራችን ግብጠባቂዎች ስህተት አይሰሩም ባንልም ከሀገራችን ግብጠባቂዎች በንፅፅር የተሻለ አቅም አላቸው በሚል አመክንዮ ወደ ሀገራችን የውጪ ምንዛሪ ፈሰስ ተደርጎባቸው የሚመጡት እነዚሁ የውጭ ዜጋ ግብ ጠባቂዎች የሚሰሩት ስህተት መበርከት ግን ጥያቄ እንዲነሳ የሚጋብዝ ነው።
👉እድለ ቢሶቹ ይገዙ ቦጋለና አልሳሪ አልመህዲ
ምንም እንኳን በተለያየ ምክንያት ቢሆንም ይገዙ ቦጋለ እና አልሳሪ አልመህዲ የጨዋታ ሳምንቱ እድለ ቢስ ተጫዋቾች ነበሩ።
ሲዳማ ቡና ከአዳማ ከተማ ጋር ያለ ግብ አቻ በተለያየበት ጨዋታ ላይ የሲዳማ ቡና የአጥቂ መስመርን በፊት አውራሪነት እየመራ ወደ ሜዳ የገባው ወጣቱ አጥቂ ይገዙ ቦጋለ ገና በጊዜ ጉዳትን አስተናግዶ በእሱባለው አለማየሁ ተቀይሮ ለመውጣት ተገዷል።
የመጀመሪያ ሁለት ጨዋታዎቹ የተሸነፈው ቡድኑ በሦስተኛው ጨዋታ አንዳች አውንታዊ ውጤትን ለማስመዝገብ የይገዙን ግልጋሎት እንደመፈለጉ ተጫዋቹ ባጋጠመው ጉዳት ቡድኑን ማገዝ ባለመቻሉ ከሜዳ ተቀይሮ ሲወጣ እያነባ መውጣቱ ሁኔታውን በቀላሉ ጠቅልሎ የሚገልፅ ክስተት ነበር።
በተመሳሳይ አዲሱ የውድድር ዘመን ከተጀመረ ወዲህ እስካሁን ለቡድኑ ምንም ጨዋታ ማድረግ ያልቻለው የወልቂጤ ከተማው አማካይ አልሳሪ አልመህዲ ቡድኑ ባህርዳር ከተማ 1-0 እየመራ ከእረፍት መልስ መጠነኛ የበላይነት አሳይተው የነበሩትን የተጋጣሚያቸውን እንቅስቃሴ ለመግታት አብዱልከሪም ወርቁን በ69ኛው ደቂቃ ቀይሮ ወደ ሜዳ ቢገባም ሜዳ ላይ መቆየት የቻለው ግን ለዘጠኝ ደቂቃዎች ብቻ ነበር።
በአንድ የጨዋታ ቅፅበት በአየር ላይ የነበረን ኳስን ለመግጨት በሚሻማበት ወቅት የባህርዳር ከተማውን አምበል ፍቅረሚካኤል ዓለሙን በክርን በመማታቱ በቀጥታ ቀይ ካርድ ከሜዳ ሊወገድ ችሏል።
👉ተቀይሮ ገብቶ ተቀይሮ የወጣው እሱባለው
በጉዳት እና በውጪ ተጫዋቾች የሥራ ፈቃድ አለመጠናቀቅ ምክንያት በርካታ ተጫዋቾቹን መጠቀም ያልቻለው ሲዳማ ቡና አዳማን በገጠመበት የሳምንቱ የመጨረሻ ጨዋታ የፊት አጥቂው ይገዙ ቦጋለን 19ኛው ደቂቃ ላይ ነበር በጉዳት ያጣው። ቦታውን ለመሸፈንም በመስመር አጥቂነት የተጠቀመው ሀብታሙ ገዛኸኝን ወደ መሐል አጥቂነት አሸጋሽጎ እሱባለው ጌታቸውን በመስመር አጥቂነት ቀይሮ አስገብቷል። መሰል አጋጣሚዎች ለተጠባባቂ ተጫቾቾች ራስን የማሳያ እና በአሰልጣኞች ዘንድ የሚጣልባቸውን ዕምነት ከፍ ማድረጊያ ተደርገው ይወሰዳሉ። ሆኖም ሲዳማ እንደቡድን የተዳከመ እንቅስቃሴ እያሳየ ባለበት ጨዋታ ላይ ወድ ሜዳ የገባው  እሱባለው ልዩነት መፍጠር አልቻለም። አሰልጣኝ ዘርዓይ ሙሉም በሜዳ ላይ ለተጫዋቹ ምክርን ሲያስተላልፉ ቢቆዩም በሁለተኛው አጋማሽ 62ኛ ደቂቃ ላይ በተመስገን በጅሮንድ ቀይረው አስወጥተውታል። ለ43 ደቂቃዎች ሜዳ ላይ የቆየው እሱባለው በክስተቱ ሊፈጥርበት ከሚችለው ሥነ-ልቦናዊ ጉዳት አንፃር ዳግም ዕምነትን አግኝቶ ወደ ሜዳ የሚመለስበትን ሁኔታ በቀጣይ ሳምንታት የምንጠብቀው ይሆናል።
👉ኢዳላሚን በሜዳ ላይ ተጫዋችነት መግባት
በቂ የዝግጅት ጊዜ ያልነበረው እና በዝውውር ወቅት በነበረበት ችግር ምክንያት ባልተሟላ ቡድን ወደ ሜዳ የገባው ጅማ አባ ጅፍር አዳማን በገጠመበት ጨዋታ ላይ ሁለተኛ ግብ ጠባቂም በስብስቡ ውስጥ አላካተትም ነበር። ጨዋታውን የጀመረው አቡበከር ኑሪ ከ8 ደቂቃዎች በኋላ በቀይ ካርድ ሲወጣ በተጠባባቂነት ከተያዙ ተጫዋቾች ውስጥ በቁመት ዘለግ የሚለው ኢዳላሚን ናስር የግብ ጠባቂነት ኃላፊነቱን ተረክቦ ገብቷል። በጨዋታው አራት ግቦችን ቢያስተናግድም የአቅሙን ስለመጣሩ ግን አጠያያቂ አልነበረም። ይኸው የተከላካይ መስመር ተጫዋች ታድያ ቡድኑ በዚህ ሳምንት ድሬዳዋ ከተማን ሲገጥም በግራ መስመር ተከላካይነት ጨዋታውን ጀምሯል። አጋጣሚውም በአራቱ ሳምንታት በግብ ጠባቂነት እና በሜዳ ላይ ተጫዋችነት ያገለገለ ተጫዋች አድርጎታል።
👉ባለ ሐት-ትሪኩ ሙጂብ ቃሲም
በተሰረዘው የውድድር ዘመን 2ኛ ሳምንት ጨዋታ ጎንደር ላይ ድሬዳዋ ከተማን አስተናገዶ 5-0 በሆነ ውጤት ፋሲል ከነማ ሲረመርም በወቅቱ ሙጂብ ቃሲም በ8፣ 80 እና 90ኛ ደቂቃ ባስቆጠራቸው ግቦች የ2012 የውድድር ዘመን የመጀመሪያ ሐት-ትሪክ የሰራ ተጫዋች መሆን ችሎ ነበር።
ዘንድሮም ታሪክ ራሱን ደገመና በ2013 የቤትኪንግ የኢትዮጵያ ፕሪምየር ሊግ የመጀመርያ ጎል አስቆጣሪ የሆነው ሙጂብ ፋሲል ከነማ ወላይታ ድቻን 3-2 በሆነ ውጤት ሲረታ የቡድኑን ሦስት የማሸነፍያ ግቦችን በማስቆጠር እንደ አምናው ሁሉ የአዲሱን የውድድር ዘመን የመጀመሪያ ሐት-ትሪክ የሰራ ተጫዋች መሆን ችሏል።
ከተከላካይነት ወደ አጥቂነት በመደበኝነት ከተሸጋገረ ወዲህ ግብ ማምረቱን የቀጠለው ሙጂብ ከአራት ጨዋታዎች በሦስቱ ላይ ያስቆጠረ ሲሆን በአጀማመሩ ከቀጠለ ዐምና የጎች አግቢነት ሰንጠረዡን እየመራ በኮሮና ምክንያት ሊጉ እንደመቋረጡ የከፍተኛ ጎል አስቆጣሪነት ክብር ዘንድሮ ሊያጣጥም ይችላል።
👉የአስቻለው ድንቅ አጀማመር
የቀድሞው የኢትዮጵያ ቡና ኮከብ አስቻለው ግርማ ሰበታ ከተማን ለቆ ወደ ድሬዳዋ ከተማ ካመራ ገና ሁለት ሳምንት ቢያስቆጥርም በቡድኑ በፍጥነት አዎንታዊ ተፅእኖ እየፈጠረ ይገኛል። በሦስተኛው ሳምንት ቡድኑ በኢትዮጵያ ቡና በተሸነፈበት ጨዋታ ኢታሙና ኬሙይኔ ላስቆጠረው ጎል ሲያመቻች በአራተኛ ሳምንት ድሬዳዋ ጅማን 2-0 በማሸነፍ የዘንድሮውን የመጀመርያ ድል ሲያሳካ አንዱን አስቆጥሮ ናንጄቦ ላስቆጠረው ሁለተኛ ጎል ደግሞ በግሩም ሁኔታ አመቻችቷል።
ታታሪው ተጫዋች በድንቅ ጅማሮው ከቀጠለ የማጥቃት እንቅስቃሴው በኤልያስ ማሞ ላይ ጥገኛ ለሆነው እና የጎል እድሎችን በማይታመን መልኩ ለሚያመክነው የፍስሐ ጥዑመ ልሳን ቡድን አዲስ የማጥቃት አድማስ እንደሚፈጥርለት ይጠበቃል።
ተጫዋቹ ከዚህ ሳምንት ጨዋታ በኋላ ለሶከር ኢትዮጵያ በሰጠው አስተያየት “ምንም የመዘጋጃ ጊዜ ሳላገኝ ይህን እያደረግኩ ነው። ከዚህ በኃላ እየሠራው ስሄድ የተሻለ ነገር አደርጋለሁ። በአጋጣሚ ከዚህ ቀደም በሌላ ክለብ አብረውኝ ከተጫወቱት ከኤልያስ ማሞ እና ያሬድ ዘውድነህ ጋር አብሬ ስለተጫወትኩ ከቡድኑ ጋር በቶሎ ለመዋሀድ አልተቸገርኩም። እግርኳስ ነው፤ በቀጣይም ከድሬ ጋር የተሻለ ነገር እሰራለው።” ሲል በቀጣይ ከዚህም በላይ እንደሚሻሻል ተናግሯል።
"
"ቤትኪንግ የኢትዮጵያ ፕሪምየር ሊግ 4ኛ ሳምንት ዓበይት ጉዳዮች (፩) – ክለብ ትኩረት
4ኛ ሳምንቱ ላይ በደረሰው የቤትኪንግ ኢትዮጵያ ፕሪምየር ሊግ በዚህኛው ሳምንት የታዘብናቸውን ዓበይት ክለብ ነክ ጉዳዮች በተከታዩ ፅሁፍ ለመዳሰስ ሞክረናል።
👉 መልክ እየያዘ የመጣው ቅዱስ ጊዮርጊስ
በቤትኪንግ የኢትዮጵያ ፕሪምየር ሊግ በመጀመሪያው ሳምንት በፋሲል ከነማ ከተረታበት ጨዋታ ወዲህ መሻሻሎችን እያሳየ የሚገኘው ቅዱስ ጊዮርጊስ ሦስተኛ ተከታታይ ድሉን በዚህኛው ሳምንት ሰበታ ከተማ ላይ ተቀዳጅቷል።
በፈረሰኞቹ የ4-2 የበላይነት በተጠናቀቀው የጨዋታ ሳምንቱ የመክፈቻ ጨዋታ በሀዋሳው ጨዋታ ከጉዳት የተመለሰው ጌታነህ ከበደ ሁለት ግቦችን ሲያስቆጥር አቤል ያለውና ጋዲሳ መብራቴ ቀሪዎቹን ግቦች ለቅዱስ ጊዮርጊስ አስገኝተዋል።
የግብ እድሎችን የመፍጠር ችግር የነበረበት ቡድን በተለይ ባለፉት ሁለት ጨዋታዎች ከፍተኛ እምርታን አሳይቷል። በዚህም አይነተኛ ለውጥ ውስጥ ከጉዳት የተመለሰው ጌታነህ ከበደ እና አቤል ያለው አይነተኛ ሚናን እየተወጡ ይገኛል።
የጎል መንገድ መንገዱ ወለል ብሎ የተከፈተለት የሚመስለው ቡድኑ በስብስቡ በበቂ ሁኔታ ያልተጠቀመበት አማኑኤል ገብረሚካኤል እና ከጉዳት የተመለሰው ሳላዲን ሰዒድን መያዙን ስናስተውል የፊት መስመሩ ምን ያህል በአማራጭ የተሞላ እንደሆነ ለመመልከት ይረዳል።
ቅዱስ ጊዮርጊስ ባለፉት ዓመታት በፊት መስመሩ ድክመት የነበረው ቢሆንም በተቃራኒው የተከላካይ መስመሩ ጥንካሬ ቡድኑ ላይ ጎል ለማስቆጠር አዳጋች የነበረ እና በጠባብ ውጤት አሸንፎ እንዲወጣ የሚረዳውም ነበር። ይህ ጥንካሬው ዘንድሮ በመከላከል አደረጃጀቱም ሆነ በግላዊ ስህተቶች የሳሳ ሲሆን በየጨዋታዎችም ጎል እያስተናገደ ይገኛል። በብሔራዊ ቡድን ግልጋሎት ወቅት ጉዳት አስተናግዶ የነበረው አስቻለው ታመነ በሰበታው ጨዋታ ዳግም ወደ ጨዋታ መመለስ ምናልባትም የአሰልጣኝ ማሔር ዳቪድስ የኋላ መስመርን እንደሚያረጋጋው ይገመታል።
👉 በላቀ ታታሪነት የመጀመሪያ ድሉን ያሳካው ሀዋሳ ከተማ
በመክፈቻ ሁለት ሳምንታት ባደረጓቸው ጨዋታዎች ከሙሉ የጨዋታ ብልጫ ጋር ለሰበታ ከተማ እና ቅዱስ ጊዮርጊስ እጅ የሰጡት ሀዋሳ ከተማዎች በዚህኛው ሳምንት ብዙዎችን ባስደመመ መልኩ ከኢትዮጵያ ቡና ላይ ሙሉ ሦስት ነጥብን መውሰድ ችለዋል።
በ59ኛው ደቂቃ ላይ ብሩክ በየነ ያስቆጠራት ግብ የጨዋታው ልዩነት ፈጣሪ በነበረችበት ጨዋታ አሰልጣኝ ሙሉጌታ ምህረት በሁለት ጨዋታ ብቻ ሰባት ግቦችን ያስተናገደውን የቡድናቸውን የመከላከል አደረጃጀት በማሻሻል ሀዋሳ ከተማ የኳስ ቁጥጥርን መሰረት አድርጎ የሚንቀሳቀሰው የካሳዬ አራጌውን ቡድን ተስፋ አስቆራጭ የጨዋታ ዕለት እንዲያሳልፍ አስገድደውታል።
እንደ ቡድን ይንቀሳቀስ የነበረው የሙሉጌታ ምህረት ስብስብ በተለይ የጨዋታውን አመዛኙን ክፍል ከኳስ ውጭ እንደማሳለፋቸው ሙሉ ተጫዋቾቻቸውን ከኳስ ጀርባ በማሰለፍ በላቀ ትጋት በኢትዮጵያ ቡናዎች በመስመሮች ብሎም መሀል ለመሀል የተቃጡባቸውን ጥቃቶች በሙሉ ለመመመከት ከፍተኛ ተጋድሎን በማድረግ ለቡድኑ ቀጣይ ጉዞ ቁልፍ መሆን የሚችል ትልቅ ሦስት ነጥብን ማግኘት ችለዋል።
👉 የመጀመሪያ ድላቸውን ያሳኩት ድሬዎች
አዝናኝ ባልነበረውና የተጫዋቾች ግላዊ ስህተቶች ጎልተው በወጡበት ጨዋታ ድሬዳዋ ከተማዎች በአስቻለው ግርማ እና ጁኒያስ ናንጂቡ ግቦች ጅማ አባጅፋርን በመርታት የውድድር ዘመኑን የመጀመሪያ ሙሉ ሦስት ነጥብ ማሳካት ችለዋል።
የፊት መስመር ተሰላፊዎቻቸውን ፍጥነት ለመጠቀም ጥረት የሚያደርጉት ድሬዳዋ ከተማዎች ይህ ጥረታቸው በዚህ ሳምንት በአንፃራዊነት ፍሬያማ ነበር። የተግባቦትና የስልነት ችግር የሚስተዋልበት የድሬዳዋ ከተማ የፊት መስመር ተጋጣሚያቸው ከድሬዳዋ ከተማ በባሰ ደረጃ ያልተደራጀው ጅማ አባጅፋር ሆነ እንጂ በአጨራረስ ድክመታቸው እንዳለፉት ጨዋታዎች ሁሉ ወጋ በከፈሉ ነበር።
በመዲናይቷ ክለቦች ተከታታይ ሁለት ሽንፈቶችን አስተናግደው የነበሩት ድሬዳዋ ከተማዎች በዚህኛው ሳምንት ያገኙት የመጀመሪያ ድል ለቀጣይ ጨዋታዎች መነቃቃትን ይፈጥርላቸዋል ተብሎ ይጠበቃል።
👉 ተፈትኖ ያሸነፈው ፋሲል ከነማ
በመጀመሪያው አጋማሽ የመጀመርያ 23 ደቂቃዎች ብቻ አራት ግቦችን ባስተናገደው የሳምንቱ አዝናኝ ጨዋታ ፋሲል ከነማ ወላይታ ድቻን 3-2 በሆነ ውጤት በማሸነፍ ሁለተኛ ተከታታይ ድሉን አስመዝግቧል።
ፋሲል ከተማዎች በ4ኛውና በ13ኛው ደቂቃ ሙጂብ ቃሲም አከታትሎ ባስቆጠራቸው ግቦች ገና ከማለዳው 2-0 መምራት ቢጀምሩም ድቻዎች በ18ኛውና በ23ኛው ደቂቃ በስንታየሁ መንግሥቱና ፀጋዬ ብርሃኑ አከታትለው ባስቆጠሯቸው ግቦች ጨዋታው 2-2 መሆን ችሎ ነበር።
በሁለተኛው አጋማሽ የአቻ ውጤቱን ለማስጠበቅ ወደ በራሳቸው ሜዳ ያደሉት ድቻዎች ተደጋጋሚ ጫናዎችን ከተጋጣሚያቸው መጋበዛቸው አልቀረም። በዚህም በ72ኛው ደቂቃ ሰዒድ ሀብታሙ መስመሩን አስቀድሞ በመልቀቁ ለሁለተኛ ጊዜ ሙጂብ ቃሲም መትቶ ባስቆጠራት የፍፁም ቅጣት ምት ግብ ፋሲል ከነማዎች ድል ማድረግ ችለዋል።
ፋሲሎች ገና በጊዜ ባስቆጠሯቸው ተከታታይ ጎሎት መምራታቸው በቀሪው ደቂቃ ሊኖራቸው የሚገባውን የትኩረት ደረጃ እንዳጡ ተስተውሏል። ሁለት ጎሎች ከተቆጠረባቸው በኋላም ወደ ጨዋታው ቅኝት ለመግባት ሲቸገሩ በሚገባ ታይቷል። ዐጼዎቹ ለሊጉ ክብር ከታጩ ቡድኖች መካከል ቢገኙም በከፍተኛ የትኩረት ደረጃ ካለመጫወት በሚመነጭ በቀላሉ የሚያስተናግዷቸው ጎሎች በቀጣይ ውጤት ሊያሳጣቸው ይችላል።
👉 ከድል ጋር የታረቁት ወልቂጤ ከተማዎች
በመጀመሪያ ሁለት የጨዋታ ሳምንታት መልካም የሚባልን እንቅስቃሴ አድርገው ነገር ግን በሙሉ ሦስት ነጥብ ማጀብ ያልቻሉት ወልቂጤ ከተማዎች ባሳለፍነው ሳምንት ወላይታ ድቻን በዚህኛው ደግሞ ጠንካራው ባህር ዳር ከተማን በመርታት ሁለተኛ ተከታታይ ድላቸውን አስመዝግበዋል።
እንደ ሀዲያ ሆሳዕና ሁሉ እስካሁን ምንም ሽንፈት ያላስተናገዱት ወልቂጤ ከተማዎች ቶማስ ስምረቱ በ32ኛው ደቂቃ በግንባሩ ባስቆጠራት ብቸኛ ግብ ከባህርዳር ከተማ ላይ ወሳኝ ሶስት ነጥብን ወስደዋል።
በተደጋጋሚ የተጫዋቾች ለውጥ ቢስተዋልበትም በተከታታይ ሦስት ጨዋታዎች ግብ ያላስተናገደው የኋላ ክፍል የቡድኑ ዋንኛ የውጤት መሠረት መሆን የቻለ ሲሆን በተሰጥኦ እና አማራጭ የተሞላው የአማካይ ክፍልም መልካም ጊዜ እያሳለፈ ይገኛል። ሆኖም በፊት መስመር ያለው ስል አልባነት እንዳለፉት ጨዋታዎች ሁሉ በዚህኛውም የጨዋታ ሳምንት ላይ የታየ ሲሆን የሚፈጠሩ የጎል እድሎችን እንደዋዛ ማምከን የቡድኑ መለያ ባህርይ የሆነ ይመስላል። የማጥቃት እንቅስቃሴውንም ሆነ የአጥቂዎችን ግላዊ ብቃት ማሻሻል የአሰልጣኝ ደግአረገ ቀጣይ የቤት ስራ ይሆናል።
👉 ምናባዊ ግምት እና ዕውነታው ያልተጣጣመላቸው ሲዳማ ቡናዎች
በ4ኛ የጨዋታ ሳምንት የማሳረጊያ ጨዋታ ለመግለፅ በሚያዳግት ሁኔታ እጅግ አሰልቺ በነበረው ጨዋታ ሲዳማ ቡና ከአዳማ ከተማ ጋር ያለ ግብ አቻ በሆነ ውጤት ተለያይተዋል።
ከጨዋታው መጀመር አስቀድሞ በመክፈቻዎቹ ሁለት ጨዋታዎችን በመሸነፋቸው ሙሉ ሦስት ነጥብ በማስመዝገብ የውድድር ዘመኑን ጅማሯቸውን የማቃናት ግዴታ ውስጥ ሆነው ነበር ሲዳማ ቡናዎች ጨዋታውን ያደረጉት።
ከጨዋታው መጀመር አንስቶ ተጫዋቾች በሚያሟሙቁበት ብሎም ከጨዋታው መጀመር በፊት በመልበሻ ቤት የነበሩ ሁነቶች የሲዳማ ቡና ተጫዋቾቹ ተጋጣሚያቸው ዳግም ከምንም እየተገነባ የሚገኘውና ደካማ እንቅስቃሴ እያደረገ የሚገኘው አዳማ ከተማ
እንደመሆኑ በከፍተኛ ደረጃ ጨዋታው እንደሚያሸንፉ የእርግጠኝነት ስሜት ይነበብባቸው ነበር።
ሜዳ ላይ የተመለከትነው እውነታ ግን የዚህ ተጋላቢጦሽ ነው። በብዙዎች የማሸነፍ ቅድመ ግምት አግኝተው የነበሩት ሲዳማ ቡናዎች ዝቅተኛ ግምት ከተሰጣቸው አዳማ ከተማዎች ጋር 0-0 በሆነ ውጤት ለመለያየት ተገደዋል። ጨዋታውም እግርኳስ በስብስብ ጥራት ወይንም ለረጅም ጊዜ አብሮ በመቆየት ሳይሆን በጨዋታ ዕለት ተጫዋቾች ሜዳ ላይ በሚሰጡት የ90 ደቂቃ እንደሚወሰን ያስታወሰ ጨዋታ ነበር። ጨዋታው ከመጀመሩ በፊት ከፍ ባለ የመነቃቃትና የራስ መተማመን ደረጃ የነበሩት የሲዳማ ቡና ቡድን አባላት ሆነ አሰልጣኞችና ተጫዋቾች ከጨዋታው ፍፃሜ በኋላ ባለማመን ስሜት ውስጥ ሆነው የጨዋታውን ውጤት ለመቀበል ተቸግረው ተስተውሏል።
👉 ጊዜ እየቀደመው የሚገኘው ጅማ አባ ጅፋር
የዘንድሮው የውድድር ዓመት ዓይን ጨፍኖ የመግለጥ ያህል በፍጥነት እየተጓዘ ይገኛል። ገና ሊጉ ከተጀመረ 18 ቀናት ያክል ቀናት ተቆጥረው ሊጉ የአራት ሳምንታት ጨዋታዎች ተደርገዋል። ይህ ሁኔታ ደግሞ ስህተትን ለማረም፣ አቅምን ለማሻሻል፣ ጉዳትን ለማስታገስ እና ከሽንፈት ለማገገም ዕድል የማይሰጠው መርሐ ግብር እንደ ጅማ አባ ጅፋር ላሉ ለውድድሩ በአግባቡ ተዘጋጅተው ላልመጡ ቡድኖች እጅግ ፈታኝ ነው።
ቢያንስ ሌሎቹ ቡድኖች ካለፈው ጨዋታቸው መነሻነት ስለ ቀጣዩ ጨዋታ ሲያስቡ አዳዲስ ችግሮች የማያጣው ጅማ አባ ጅፋር የሜዳ ውጪ ችግሮቹ ስለቀጣይ ጨዋታ እና ተጋጣሚ ብቻ እንዳያስብ እያደረገው ይገኛል።
አሰልጣኙም በተደጋጋሚ ሲናገሩ እንደሚመደመጡት እስካሁን በሊጉ ያደረጓቸው ውድድሮች እንደ ወዳጅነት ጨዋታዎች እየተጠቀሙ ቢገኝም ውድድሩ በጨዋታ ሳምንቶች መካከል ያለው የቀናት ልዩነት እጅግ የጠበበ ከመሆኑ አንፃር ጅማዎች በፍጥነት ነገሮችን ማስተካከል ካልቻሉ ፋታ አይሰጤው መርሃግብር ነገሮችን ሊያከብድባቸው ይችላል።
"
"ተጫዋቾች ምን አሉ?
ኢትዮጵያን ከ31 አመታት በኃላ ወደ አፍሪካ መድረክ የመለሱት አሰልጣኝ ሰውነት ቢሻው ስንብት ከተሰማ በኃላ የብሄራዊ ቡድኑ ተጫዋቾች አስተያየት እየሰጡ ነው፡፡
በአሰልጣኙ ቆይታ ቁልፍ አጥቂ ሆኖ ያገለገለው ሳላዲን ሰኢድ ‹‹ የመባረራቸውን ዜና አሁን መስማቴ ነው ፤  ውሳኔው አስደንጋጭ ነው፡፡ ቢሆንም ለቀጣይ የብሄራዊ ቡድኑ እድገት ስም ያለው አሰልጣኝ ከአውሮፓ ቢመጣ ጥሩ  ነው›› ሲል ለሱፐር ስፖርት ተናግሯል፡፡
የአህሊ ሼንዲው አማካይ አዲስ ህንፃ ከኢትዮ ኪክ ኦፍ ጋር ባደረገው ቆይታ ‹‹ ሰውነት ለኛ ጥሩ ነበሩ ፤ ህብረት እና ተነሳሽነትን በቡድናችን ውስጥ አምጥተዋል፡፡››
‹‹ የውጭ ዜጋ በአሰልጣኝነት ከተሾመ የሞሮኮው የአፍሪካ ዋንጫ ማጣርያ እየተቃረበ እንደመምጣቱ ቡድኑን ለመላመድ እና በቶሎ ውጤታማ ለመሆኑ ጥርጣሬ አለኝ›› ሲል ተናግሯል፡፡
የቅዱስ ጊዮርጊሱ የመስመር አማካይ በኃይሉ አሰፋም የአሰጣኙን ስንብት ኮንኗል፡፡ ‹‹ ፌዴሬሽኑ ትልቅ  ስህተት ሰርቷል፡፡ አሰልጣኙ ለብሄራዊ ቡድናችን ትክክለኛው ሰው ነበሩ፡፡ የትኛውም አሰልጣኝ ቢመጣ የሁሉን ተጫዋቾች  ባህርይ ተከትሎ የሚሰራ የለም.. ሲል ለኢትዮ ከሊክ ኦፍ ገልጧል፡፡
{jcomments on}
"
"አርባምንጭ ከነማ ከ ቅዱስ ጊዮርጊስ
ቀን ፡ እሁድ የካቲት 2 ቀን 2006 አም.
ስታዲየም ፡ አርባምንጭ ስታዲየም
የጨዋታ መጀመርያ ሰአት 9፡00
የኢትዮጵያ ፕሪሚየር ሊግ በዚህ ሳምንት ሲጀመር የሊጉ መሪ ቅዱስ ጊዮርጊስ ወደ አርባምንጭ ተጉዞ  ጨዋታውን ያደርጋል፡፡ አሰልጣኝ ማርት ኑይ ከቻን እና ጉዳት መልስ ተጫዋቾቻቸው የተሟሉላቸው ሲሆን ማሸነፍ የሊጉን  መሪነት በነጥብ ልዩነት እንዲይዙ ያደርጋቸዋል፡፡
የውድድር ዘመኑን ቀዝቅዞ የጀመረው አርባምንጭ ከነማ ሊጉ ከመቋረጡ በፉት በመልካም አቋም ላይ የነበረ  ቢሆንም የውድድሩ ለ40 ቀናት ተቋርጦ መቆየት እያንሰራራ ለነበረው አርባምንጭ እክል ይፈጥራል፡፡ በሊጉ ሊሰናበቱ  ከሚችሉ አሰልጣኞች አንዱ ለሆነው አሰልጣኝ አለማየሁ ይህን ጨዋታ ማሸነፍ ሲደርስበት የቆየውን ተቃውሞ ጋብ  ያደርግለታል፡፡
ከቅዱስ ጊዮርጊስ በኩል በድንቅ አቋም ላይ የሚገኘው አጥቂው ፍፁም ገብረማርያም የውድድር ዘመኑ  የመጀመርያ የሊግ ጨዋታውን እንደሚያደርግ ሲጠበቅ የኮከብ ግብ አግቢነት ፉክክሩን በ6 ግብ የሚመራው ኡመድ ኡኩሪን  ቀድሞ በቋሚ አሰላለፍ ውስጥ ሊገባ ይችላል፡፡
ጠቃሚ ነጥቦች
ቅዱስ ጊዮርጊስ በሊጉ አናት ላይ ተቀምጦ ጨወታውን ሲያደርግ አርባምንጭ ከቅዱስ ጊዮርጊስ  በ7 ነጥቦች አንሶ 6ኛ ደረጃ ላይ ይገኛል፡፡
አርባምንጭ ከነማ በ2004 ወደ ሊጉ ካደገ ወዲህ ቅዱስ ጊዮርጊስን አንድም ጊዜ ማሸነፍ አልቻለም፡፡
አርባምንጭ ከነማ ያለፉትን 5 ተከታታይ የሜዳ ላይ ጨዋታዎች እልተሸነፈም፡፡ በአንፃሩ ቅዱስ ጊዮርጊስ ባለፉት 15 ተከታታይ የፕሪሚየር ሊግ ጨዋዎች ምንም ሽንፈት አልደረሰበትም፡፡
የእርስ በእርስ ግንኙነቶች
ተጫወቱ 4
አርባምንጭ ከነማ አሸነፈ 0
አቻ 1
ቅዱስ ጊዮርጊስ አሸነፈ 3
{jcomments on}
"
"አሰልጣኝ እንድሪያስ ብርሀኑ በ17 ዓመት በታች ብሔራዊ ቡድን የሩዋንዳ ቆይታ ዙርያ ጋዜጣዊ መግለጫ ሰጡ
በሩዋንዳ አስተናጋጅነት በተካሄደው የሴካፋ ከ17 ዓመት በታች ውድድር ላይ የሦስተኛ ደረጃ ይዞ የተመለሰው ብሔራዊ ቡድን በውድድሩ ላይ ስለነበረው ቆይታ አሰልጣኙ ጋዜጣዊ መግለጫ ሰጥተዋል።
ወሎ ሠፈር በሚገኘው የፌዴሬሽኑ ፅህፈት ቤት ከተባለበት ሰዓት ዘግይቶ በጀመረው ጋዜጣዊ መግለጫ ላይ የቡድኑ ዋና አሰልጣኝ እንድሪያስ  በመግቢያ ንግግራቸው ይህን ብለዋል።
” ፌዴሬሽኑ ይህን ቦታ ከሰጠኝ ቀን ጀምሮ የተጫዋቾች ምልመላ አከናውኛለሁ። በምርጫው ወቅት ጊዜው የኮቪድ በመሆኑ ምርጫውን አክብዶብናል። ይህም ቢሆን ከተለያዩ የስፖርት ማዘወተሪያዎች፣ ፕሮጀክቶች፣ ክልሎች ከላኳቸው ሦስት ሦስት ተጫዋቾች፣ ከክለቦች እና አካዳሚዎች ለመጥራት ተሞክሯል። በዚህ ብሔራዊ ቡድን ምልመላ ወቅት ከ800 በላይ ታዳጊዎችን ለማየት ሞክረናል። ምርጫውን ስራችንን በጣም ያከበደው። ያም ሆኖ ስራችንን ለመወጣት ሞክረናል። ከዛም በኋላ የተመረጡትን ልጆች አዲስ አበባ እና ካፍ አካዳሚ በማስገባት ትንሽ ከባድ ልምምድ ሰጥተናል። ቅድም እንዳልኩት በወቅቱ ባመጣው ችግር ምክንያት ስልጠናውም ላይ ተፅዕኖ ነበረው። እንዲሁም እኛ የቸገረን ነገር ቢኖር ሌላው MRI ምርመራ ነበር።
ሆኖም ሁሉን ያሳበጠረ ቡድን ይዘን ወደ ሩዋንዳ አቅንተናል። ጨዋታው የነበረው ዋናው ከተማ ላይ ሳይሆን ከኪጋሊ የሶስት ስዓት መንገድ ተጉዘን ነበር።
” የመጀመሪያው ጨዋታ እድል ሆኖ እኛ ላይ ደርሷል። ተጫዋቾቼም ሆነ እኛ ብዙ ጥረናል። ልጆቹ የተቻላቸውን ሁላ መስዋዕትነት ከፍለው በመጀመሪያው ጨዋታ ከኬንያ ቡድን ጋር 2-2 በሆነ ውጤት ተለያይተናል። ተጋጣሚያችን ኬንያ ለብዙ ጊዜ አብረው መቆየት የቻሉ ነበሩ። ሆኖም በተጫዋቾቼ ጥረት አቻ ሆነናል።
ሁለተኛ ጨዋታችን የነበረው ከዩጋንዳ ጋር ነበር። ቡድኑ ውስጥ የእድሜ ጉዳይ በግልፅ የሚታይ ነው። አወዳዳሪው አካል ይህን ቢመለከትበት ጥሩ ነበር ባይ ነኝ፤ እዛም ይሄን ነው የተናገርኩት። ከዛም በኋላ በግማሽ ፍፃሜ ከታንዛንያ ቡድን ጋር ነበር የደረሰን። በእግር ኳስ አንዱ ቡድን ማሸነፍ ሌላው መሸነፍ ግዴታ የሆነበት ቦታ ስለነበር መደበኛውን ደቂቃ በአቻ ውጤት ተለያይተን በመለያ ምት ተሸንፈናል። ውጤቱ መጥቶ ቢሆን ወደ አፍሪካ ዋንጫ ያሳልፈን ነበር። ልጆቹ ታዳጊዎች ናቸው፤ ጥሩ ተሞክሮ ሆኖ አልፏል።
“በስተመጨረሻ የደረጃ ጨዎታ ለማድረግ የጁቡቲን ቡድን ነበር የገጥምነው። ተጋጣሚያችን ለጫውታው ትኩረት በማድረግ ዝግጅቱን ፈረንሳይ ነበር ሲያደርግ የነበረው። ነገር ግን ልጆቻችን ከፍፁም የጨዋታ ብልጫ ጋር የጁቡቲን ቡድን በማሸነፍ የነሐስ ተሸላሚ ሆነዎል።”
በመቀጠል በዕለቱ በቦታው ከተገኙ ጋዜጠኞች ቡድኑ በሩዋንዳ ቆይታው ያላሳካው እቅድ ምንድነው? በቀጣይ የቡድኑ ቀጣይነት ላይ ምን ታቅዷል? የሚሉ ማብራሪያ እንዲሰጥባቸው የተነሱ ጥያቄዎችን አሰልጣኙ በተከታይ መልኩ ምላሽ ሰጥተዋል።
” የአፍሪካ ዋንጫ መግባት እንችል ነበር። ተጫዋቾቹም የተቻላቸውን ሁሉ አድርገዋል። በእውነት ሊመሰገኑ ይገባል። የእድል ጉዳይ ሆኖ በመለያ ምት ነው የተሸነፍነው”
“ቀጣይ እቅዴ፤ የአንድ ዓመት ኮንትራት አለኝ ከፌዴሬሽኑ ጋር ተነጋግረናል። የተለያዩ ግኑኝነቶች እያደረግን ነው። ቴክኒካል ዳሬክተሩም እንቅስቃሴ እያደረገ ነው። ፌዴሬሽኑ እቅድ እንዳቀርብ አዞኛል። እሱ ላይ እየሰራሁ ነው። ልጆቹ በቀጣይ ተሰባስበው የሚሰሩበት ሁኔታ ይፈጠራል።”
"
"አሰልጣኝ እንድሪያስ ብርሀኑ በ17 ዓመት በታች ብሔራዊ ቡድን የሩዋንዳ ቆይታ ዙርያ ጋዜጣዊ መግለጫ ሰጡ
በሩዋንዳ አስተናጋጅነት በተካሄደው የሴካፋ ከ17 ዓመት በታች ውድድር ላይ የሦስተኛ ደረጃ ይዞ የተመለሰው ብሔራዊ ቡድን በውድድሩ ላይ ስለነበረው ቆይታ አሰልጣኙ ጋዜጣዊ መግለጫ ሰጥተዋል።
ወሎ ሠፈር በሚገኘው የፌዴሬሽኑ ፅህፈት ቤት ከተባለበት ሰዓት ዘግይቶ በጀመረው ጋዜጣዊ መግለጫ ላይ የቡድኑ ዋና አሰልጣኝ እንድሪያስ  በመግቢያ ንግግራቸው ይህን ብለዋል።
” ፌዴሬሽኑ ይህን ቦታ ከሰጠኝ ቀን ጀምሮ የተጫዋቾች ምልመላ አከናውኛለሁ። በምርጫው ወቅት ጊዜው የኮቪድ በመሆኑ ምርጫውን አክብዶብናል። ይህም ቢሆን ከተለያዩ የስፖርት ማዘወተሪያዎች፣ ፕሮጀክቶች፣ ክልሎች ከላኳቸው ሦስት ሦስት ተጫዋቾች፣ ከክለቦች እና አካዳሚዎች ለመጥራት ተሞክሯል። በዚህ ብሔራዊ ቡድን ምልመላ ወቅት ከ800 በላይ ታዳጊዎችን ለማየት ሞክረናል። ምርጫውን ስራችንን በጣም ያከበደው። ያም ሆኖ ስራችንን ለመወጣት ሞክረናል። ከዛም በኋላ የተመረጡትን ልጆች አዲስ አበባ እና ካፍ አካዳሚ በማስገባት ትንሽ ከባድ ልምምድ ሰጥተናል። ቅድም እንዳልኩት በወቅቱ ባመጣው ችግር ምክንያት ስልጠናውም ላይ ተፅዕኖ ነበረው። እንዲሁም እኛ የቸገረን ነገር ቢኖር ሌላው MRI ምርመራ ነበር።
ሆኖም ሁሉን ያሳበጠረ ቡድን ይዘን ወደ ሩዋንዳ አቅንተናል። ጨዋታው የነበረው ዋናው ከተማ ላይ ሳይሆን ከኪጋሊ የሶስት ስዓት መንገድ ተጉዘን ነበር።
” የመጀመሪያው ጨዋታ እድል ሆኖ እኛ ላይ ደርሷል። ተጫዋቾቼም ሆነ እኛ ብዙ ጥረናል። ልጆቹ የተቻላቸውን ሁላ መስዋዕትነት ከፍለው በመጀመሪያው ጨዋታ ከኬንያ ቡድን ጋር 2-2 በሆነ ውጤት ተለያይተናል። ተጋጣሚያችን ኬንያ ለብዙ ጊዜ አብረው መቆየት የቻሉ ነበሩ። ሆኖም በተጫዋቾቼ ጥረት አቻ ሆነናል።
ሁለተኛ ጨዋታችን የነበረው ከዩጋንዳ ጋር ነበር። ቡድኑ ውስጥ የእድሜ ጉዳይ በግልፅ የሚታይ ነው። አወዳዳሪው አካል ይህን ቢመለከትበት ጥሩ ነበር ባይ ነኝ፤ እዛም ይሄን ነው የተናገርኩት። ከዛም በኋላ በግማሽ ፍፃሜ ከታንዛንያ ቡድን ጋር ነበር የደረሰን። በእግር ኳስ አንዱ ቡድን ማሸነፍ ሌላው መሸነፍ ግዴታ የሆነበት ቦታ ስለነበር መደበኛውን ደቂቃ በአቻ ውጤት ተለያይተን በመለያ ምት ተሸንፈናል። ውጤቱ መጥቶ ቢሆን ወደ አፍሪካ ዋንጫ ያሳልፈን ነበር። ልጆቹ ታዳጊዎች ናቸው፤ ጥሩ ተሞክሮ ሆኖ አልፏል።
“በስተመጨረሻ የደረጃ ጨዎታ ለማድረግ የጁቡቲን ቡድን ነበር የገጥምነው። ተጋጣሚያችን ለጫውታው ትኩረት በማድረግ ዝግጅቱን ፈረንሳይ ነበር ሲያደርግ የነበረው። ነገር ግን ልጆቻችን ከፍፁም የጨዋታ ብልጫ ጋር የጁቡቲን ቡድን በማሸነፍ የነሐስ ተሸላሚ ሆነዎል።”
በመቀጠል በዕለቱ በቦታው ከተገኙ ጋዜጠኞች ቡድኑ በሩዋንዳ ቆይታው ያላሳካው እቅድ ምንድነው? በቀጣይ የቡድኑ ቀጣይነት ላይ ምን ታቅዷል? የሚሉ ማብራሪያ እንዲሰጥባቸው የተነሱ ጥያቄዎችን አሰልጣኙ በተከታይ መልኩ ምላሽ ሰጥተዋል።
” የአፍሪካ ዋንጫ መግባት እንችል ነበር። ተጫዋቾቹም የተቻላቸውን ሁሉ አድርገዋል። በእውነት ሊመሰገኑ ይገባል። የእድል ጉዳይ ሆኖ በመለያ ምት ነው የተሸነፍነው”
“ቀጣይ እቅዴ፤ የአንድ ዓመት ኮንትራት አለኝ ከፌዴሬሽኑ ጋር ተነጋግረናል። የተለያዩ ግኑኝነቶች እያደረግን ነው። ቴክኒካል ዳሬክተሩም እንቅስቃሴ እያደረገ ነው። ፌዴሬሽኑ እቅድ እንዳቀርብ አዞኛል። እሱ ላይ እየሰራሁ ነው። ልጆቹ በቀጣይ ተሰባስበው የሚሰሩበት ሁኔታ ይፈጠራል።”
"
"አብነት ገብረመስቀል በካፍ ጉባኤ ንግግር አደረጉ
የቅዱስ ጊዮርጊስ ስፖርት ክለብ ሊቀመንበር አቶ አብነት ገ/መስቀል ፣ የፊፋ ፕሬዚዳንት ሴፍ ብላተር እና ኢሳ  ሀያቱ የተሳተፉበት በአፍሪካ በአይነቱ የመጀመሪያው የሆነው የእግር ኳስ ክለቦች የምክክር ጉባኤ በደቡብ አፍሪካ  ኬፕታውን ከተማ ተካሄደ፡፡
ለሁለት ቀናት በተካሄደው በዚህ ጉባኤ የአፍሪካ ምርጥ የተሰኙ 37 ክለቦች የተሳተፉ ሲሆን ኢትዮጵያዊው  ቅ/ጊዮርጊስም በፕሬዚዳንቱ አቶ አብነት ገ/መስቀል ተወክሏል ፡፡  በጉባኤው የክለቦች ፕሮፌሽናል ላይሰንስ፣  የጅምናዚየምና የውድድር ሜዳዎች ጥራት፣ የቲቪ ራይትና ታዳጊ ወጣቶችን እንዴት ማፍራት ይቻላል የሚለው ነጥቦች  ተነስተዋል፡፡
ጉባኤው በአፍሪካ እያደገ በመጣው ፕሮፌሽናሊዝም ዙሪያ ጥልቅ ውይይት ከማድረጉም በላይ በየሀገሩ የሚገኙ  ክለቦች የቢሮአቸው አደረጃጀት ዘመናዊና ፕሮፌሽናል የሆነ ማኔጅመንት እንዲኖረው የሚያስችል ጥናትም ቀርቦአል፣  ክለቦች ከስፖንሰር ሺፕ ጋር የሚያደርጉት ግንኙነት በዘፈቀደ ሳይሆን በጥናትና በዶክመንት የተደገፈ መሆን  እንደለበትም ተነስቶአል፡፡
በጉባኤው ላይ ታዳጊዎችን እንዴት ማፍራት ይቻላል? በሚለው ዙሪያ ንግግር ያደረጉት አቶ አብነት ገ/  መስቀል ‹‹ ተተኪ ታዳጊዎችን ለማፍራት የተሟላ ፋሲሊቲ ያስፈልጋል፣ ለዚህ ስኬት ደግሞ ክለቦች፣ መንግስት፣ ጤና  ጥበቃ፣ ትምህርት ሚኒስቴር፣ ፌዴሬሽን፣ ካፍና ፊፋን በአንድነት ያጣመረ መሰረታዊ የስልጠና መርሀ ግብር መዘርጋት  ይኖርበታል ›› በማለት ተናግረዋል፡፡
ተተኪ ተጫዋች ለማግኘት የውድድር አድማስንም ማስፋት ወሳኝ መሆኑን ያስቀመጡት አቶ አብነት በሀገራችን  የተለመደው ብሄራዊ ሊግና ፕሪሚየር ሊግ ውድድር ብቻ መሆኑ ተተኪዎችን ለማግኘትና አማራጭ ለማየት አስቸጋሪ  እንዳደረገው ገልጸዋል፡፡
‹‹ከመደበኛ ውድድሮች በተጓዳኝ ታዳጊዎችን ማዕከል ያደረገ በስፖንሰሮች ውድሮችን በማድረግ ከሚገኘው ገቢ  በተጨማሪ ለመታየት የሚጓጉ ብቃት ያላቸውን ተጫዋቾች ማፈራት ይቻላል፣ ማዘጋጃ ቤትም በተለያዩ የኮንዶሚኒየም  ስፍራዎች የተወሰነ ሜዳ በመከለል ሜዳ ቢያዘጋጅ ለውጦችን ማየት እንችላለን ነገር ግን ይህን ማሟላት ባልቻልንበት  ሁኔታ ዘላቂ ውጤት መጠበቅና ተተኪዎችን አድኖ ማግኘት በጣም አስቸጋሪ ነው ብለዋል፡፡ ባለሀብቶች ለስፖርቱ እድገት  ሜዳ ለመገንባትና ታዳጊ ፕሮጀክት ፋሲሊቲዎችን ለማስተካከል ለሚስገቡዋቸው እቃዎች መንግስት ከቀረጥ ነፃ ትብብር  በማድረግ ሊያበረታታ ይገባዋል ››
ከፊፋው ፕሬዚዳንት ሴፕ ብላተር እና ኢሳ ሀያቱ ጋር በቅርብ በመገናኘት በተለያዩ ነጥቦች ዙሪያ የተወያዩ  ሲሆን ባላቸው አቅም የኢትዮጵያ እግርኳስን ለማሳደግ ከካፍ እና ፊፋ ጋር በቅርበት እንዲሰሩ ሴፕ ብላተር  ጠይቀዋል››
አቶ አብነት ገ/መስቀል ‹‹ የእኔ ልፋትና ድካም ለአንድ ቅ/ጊዮርጊስ ክለብ ብቻ ሳይሆን ለሀገሬም ነው፣  ሀገሬን በጣም የምወድ ሰው ነኝ እናም አለም አቀፍ ተሞክሮዎችን ተቀብለን በጋራ በመሆን የሀገራችንን እግር ኳስ  ለማሳደግ መስራት ይኖርብናል፣ የሀገር ውስጥ ክለቦችም እርባና ቢስ የሆነውን እንኪ ሰላምቲያ ትተን ለጋራ ጭቅማችን  በጋራ በመሆን በቲቪ ራይት የሚገኝን ጥቅም ለማስከበር በቁርጠኝነት መስራት ይጠበቅብናል›› ሲሉ ንግግራቸውን  አገባደዋል፡፡
ምንጭ ሊግ ስፖርት ጋዜጣ via ድሬቲዩብ
{jcomments on}
"
"አይናለም ይናገራል
‹‹ ሚድያዎች የሚጠሉንን ያህል እኔም እጠላቸዋለሁ››
የዳሸን ቢራው ተከላካይ አይናለም ኃይሉ ዛሬ ከሊግ ስፖርት ጋዜጣ ጋር ባደረገው ቃለምልልስ ከጋዜጠኞች  ስለሚደርስበት ግፊት ፣  ስለ ክለቡ እና ስለ መጪ የእግር ኳስ ህይወቱ ተናግሯል፡፡ሙሉውን ቃለ ምልልስ ከጋዜጣው  እንድታነቡ እየጋበዝን በቃለ ምልልሱ ከተናገራቸው ውስጥ አንኳር አንኳሩን መርጠን አቅርበንላችኋል፡፡
ስለ ጋዜጠኞች
በብሄራዊ ቡድን ውስጥ ያጣጣምናቸው ስኬቶች እንዲገኙ ሚድያው የበኩሉን ጥረት አድርጓል፡፡ በህዝብ ዘንድ  ሞገስ እነዲኖረንም አድርገውናል፡፡ በቻን በተመዘገበው ውጤት በሚድያዎች የቀረበው ትችት ግን ከልክ ያለፈ ነው፡፡  አንድን ዘገባ ወደ ህዝብ ከማድረሳቸው በፊት ትርፍ እና ኪሳራውን ማመዛዘን ይኖርባቸዋል፡፡
ሚድያዎች በኛ ላይ ያላቸውን ጥላቻ አውቃለሁ፡፡እነሱ ለኛ ያለቸውን ጥላቻ ያህል እኔም እጠላቸዋለሁ
ከብሄራዊ ቡድን ራሱን አገለለ ስለመባሉ
በቦታዬ ብቃት ያለው ተሰላፊ ከመጣ ለማስረከብ ዝግጁ ነኝ ፡፡ ቦታውን ለዘላለም ልይዘው አልችልም፡፡
ስለ ዳሸን ቢራ
ቡድኑ እስካሁን ግብ አለማስቆጠሩ አያሳስበኝም ፡፡ በቅርቡ በሚከፈተው የዝውውር መስኮት ሁለት አጥቂዎችን ካስፈረምን ችግራችን ይቀረፋል፡፡ ከውጪ አጥቂ ለማስፈረምም ክለባችን ግንኙነት ጀምሯል፡፡
ስለ እድሜ
አሁን 27 አመቴ ነው ፡፡ ይህም ትክክለኛ እድሜዬ ነው፡፡ ነገር ግን በእድሜ ዙርያ በሚድያዎች የሚወራው ነገር ጫና ውስጥ ከቶናል፡፡
ስለ ቀጣይ እግርኳስ ህይወቱ
ለቀጣዮቹ 10 አመታት በብቃት የመጫወት አቅም አለኝ ፡፡ ነገር ግን ያን ያህል አመት መጫወት ፍላጎት  ይኑረኝ አይኑረኝ እርግጠኛ አይደለሁም፡፡ እርግጠኛ ሆኜ የምናገረው ከዳሸን ጋር ያለኝን የ2 አመት ኮንትራት  እንደማከብር ነው፡፡
ስለ ቡድን አባላቱ
ሁሉም የብሄራዊ ቡድን አባላት በሜዳም ከሜዳም ውጪ ስህተት ይሰራሉ፡፡ በቡድኑ ውስጥ የተዋቀረ ኮሚቴ በመኖሩ ችግሮች ሲፈጠሩ ወደ ውጪ ሳይወጡ እዛው መፍትሄ እናበጅለታለን፡፡
በብሄራዊ ቡድን ውስጥ አይነኬ ተጫዋቾች አሉ፡፡ ሳላዲን ሰክሮ ቢመጣ አላሰልፈውም ማለት አትችልም፡፡
{jcomments on}
"
"አዳማ ከተማ ከ ሲዳማ ቡና – ቀጥታ የውጤት መግለጫ
"
"ኢትዮጵያ ለሞሮኮው የአፍሪካ ዋንጫ ማጣርያ በቀጥታ ምድብ ማጣርያ ውስጥ ተካተተች
በ2013 የአፍሪካ ዋንጫ የተሳተፈችው ኢትዮጵያ ወደ 2015 የአፍሪካ ዋንጫ ለማለፍ በሚደረገው የማጣርያ ውድድር ካለ  ቅድመ ማጣርያ ምድብ ውስጥ ተካታለች፡፡ ካፍ ባወጣው ድልድል መሰረት ኢትዮጵያን ጨምሮ 21 ሃገራት ምድቡን ተቀላቅለዋል፡፡
የቅርብ ጊዜ ውጤቶችን ተንተርሶ ካፍ ባወጣው ደረጃ መሰረት ኢትዮጵያ 16ኛ ደረጃን መያዟ በቀጥታ ወደ ምድብ ማጣርያው ለመግባት አግዟታል፡፡
በቻን ኢትዮጵያን ያሸነፉት ኮንጎ ብራዛቪል እና ሊቢያን ጨምሮ 29 ሃገራት በቅድመ ማጣርያ ወደ ምድብ ድልድሉ ይገባሉ፡፡ በቅድመ ማጣርያው የሚያልፉ 7 ሃገራት 21ዱን ሃገራት ተቀላቅለው በ7 ምድብ የሚከፈሉ ሲሆን አፕሪል 27 ቀን 2014 ካይሮ በሚገኘው የካፍ ፅህፈት ቤት የምድብ ማጣርያ ድልድሉ እጣ ይወጣል፡፡
በተያያዘ ዜና የአፍሪካ እግርኳስ ኮንፌድሬሽን (ካፍ) የ2019 እና 2021 የአፍሪካ ዋንጫን ለማስተናገድ ጥያቄ ያቀረቡት ሃገሮችን መርምሮ የመጨረሻ እጩዎችን አሳውቋል፡፡  ከሁለቱ የአፍሪካ ዋንጫዎች ንዱን ለማስተናገድ ሃሳብ የነበራት ኢትዮጵያም በመጨረሻው ዝርዝር ውስጥ ሳትካተት ቀርታለች፡፡
ካፍ ባሳወቀው የመጨረሻ ዝርዝር ውስጥ የተካተቱት ሃገሮች የሚከተሉት ናቸው፡፡
ለ2019 አልጄርያ ፣ ካሜሩን ፣ ኮትዲቯር ፣ ዲሞክራቲክ ሪፑብሊክ ኮንጎ እና ዛምቢያ
ለ2021 አልጄርያ ፣ ኮትዲቯር ፣ጊኒ
{jcomments on}
"
"ኢትዮጵያ በመክፈቻው ተሸነፈች
በ3ኛው የአፍሪካ ሻምፒዮን ሺፕ (ቻን) የኢትዮጵያ ብሄራዊ ቡድን በሊበያ 2-0 ተሸነፈች፡፡  በአፍሪካ  ዋንጫ እና በአለም ዋንጫ ማጣር ግሩም ጉዞ አድርጋ የነበረችው ኢትዮጵያ ስብስቧን ብዙም ሳትለውጥ በመጓዟ በቻን ጥሩ  ውጤት ታስመዘግባለች በሚል ልዩ ትኩረት ተሰጥቷት ነበር፡፡ ነገር ግን ዋልያዎቹ እንደተጠበቀው ሳይሆኑ 2-0  ተሸንፈዋል፡፡
በቀድሞው የአትሌቲክ ቢልባኦ አወዛጋቢ አሰልጣኝ ሃዚየር ክሌሜንቴ የሚሰለጥኑት ሊቢያዎች የአንበሉ ደጉ  ደበበን ስህተት ተጠቅመው ግብ ያስቆጠሩት ገና ጨዋታው በተጀመረ በ3ኛው ደቂቃ ነው፡፡ከግቡ መቆጠር በኋላ  ዋልያዎቹ  የተሸለ እንደሚንቀሳቀሱ ቢጠበቅም ሚዛኑ የተፋለሰ ፣ ግልፅ የጨዋታ እቅድ የሌለው ፣ በቂ የግብ እድል መፍጠር  የተሳነው እና ውህደት የማይታይበት ሆኖ ቀርቧል፡፡
ምድቡን ሊቢያ በ3 ነጥብ እና 2 የግብ ልዩነት ስትመራ ኮንጎ ብራዛቪልን 1-0 የረታችው ጋና በተመሳሳይ  ነጥብ ትከተላለች፡፡ የምድብ ሶስት ቀጣይ ጨዋታዎች በመጪው አርብ የሚደረጉ ሲሆን በ12 ሰአት ሊቢያ ከ ጋና  ኢትዮጵያ ከኮንጎ ብራዛቪል ይጫወታሉ፡፡
{jcomments on}
"
"ኢትዮጵያ ቡና እና ዳሸን ቢራ በ5 ቀን ውስጥ ለ2ኛ ጊዜ ይፋለማሉ
የኢትዮጵያ ዋንጫ ዘንድሮም እንዳለፉት ጥቂት አመታት በጥቂት ክለቦች ብቻ መካሄዱን ቀጥሏል፡፡ 16የሊጉ  ክለቦች ብቻ ባሳተፈው የዘንድሮው ውድድር የመጀመርያ ዙር ጨዋታዎች በጥቅምት መጨረሻ የተካሄዱ ሲሆን ዛሬ በ11  ሰአት ኢትዮጵያ ቡና ከ ዳሸን ቢራ በሚያደርጉት ጨዋታ ይቀጥላል፡፡

ሁለቱ ቡድኖች ባለፈው ቅዳሜ በአበበ ቢቂላ ስታዲየም ተጫውተው ኢትዮጵያ ቡና 2-1 ያሸነፈ ሲሆን ከ4 ቀናት በኃላ በሚያደርጉት ፍጥጫ የሁለቱም ቡድን አሰልጣኞች እንደሚያሸንፉ እየተናገሩ ነው፡፡
የኢትዮጵያ ቡናው አሰልጣኝ ጳውሎስ ጌታቸው ‹‹ ዳሽን ቢራ የሊጉ አዲስ ክለብ ቢሆንም ጠንካራ ቡድን  ነው፡፡ አሁን በወራጅ ቀጠና ውስጥ ቢገኙም ለተጋጣሚያችን ክብር እንሰጣለን፡፡ ባለፈው ቅዳሜ ባደረግነው ጨዋታ  በሚገባ በመመልከታችን የዛሬውንም ጨዋ በእርግጠኝነት እናሸንፋለን ›› በማለት ለሊግ ስፖርት የተናገሩ ሲሆን  በተመሳሳይም የዳሽን ቢራው አሰልጣኝ ካሊድ መሃመድም ያለፈው እንደማይደገም አስጠንቅቀዋል፡፡
‹‹ ኢትዮጵያ ቡና ጠንካራ ቡድን እንደሆነ እናውቃለን፡፡ ቢሆንም የዛሬውን ጨዋታ በድል ለመወጣት ተዘጋጅተናል፡፡ ባለፈው ጨዋታ የሰራናቸው ስህተቶችን አርመን ወደ ሜዳ እንገባለን ›› ብለዋል፡፡
በዛሬው ጨዋታ አማካዩ አስራት መገርሳ ከዳሸን ቢራ በኩል በጉዳት እንደማይሰለፍ ተነግሯል፡፡
{jcomments on}
"
"ኢትዮጵያ ቡና ከዳሸን ቢራ – ዳሰሳ
ቀን ቅዳሜ 08 የካቲት 2006
ቦታ አበበ ቢቂላ ስታዲየም
የጨዋታ መጀመርያ ሰአት 10፡00
ይህ ጨዋታ የሳምንቱ ታላቅ ጨዋታ ነው፡፡ የቀድሞው የኢትዮጵያ ቡና ተጫዋች እና አሰልጣኝ ካሊድ መሃመድ  ዳሸንን ይዞ የቀድሞ ክለቡን ለመጀመርያ ጊዜ በሚገጥምበት ጨዋታ ባለፈው ሳምንት ያስመዘገበውን የመጀመርያ የሊግ ድል  ለመድገም ይፋለማል ፡፡
ኢትዮጵያ የቅርብ ጊዜ አቋሙ መልካም አይደለም፡፡ ተከታታይ ጨዋታዎችን አቻ ሲለያይ ከመሪው ያለው የነጥብ  ልዩነት ወደ 14 ሰፍቷል፡፡ አደገኞቹ በፍጥነት ወደ አሸናፊነት ካልተመለሱ የውድድር ዘመኑ ዳገት እንዳይሆንባቸው  ያሰጋል፡፡
ዳሸን ባለፈው ሳምንት መብራት ኃይልን 1-0 አሸንፎ በከፍተኛ መነቃቃት ላይ ሲገኝ ኢትዮጵያ ቡና በበኩሉ ወደ አሰላ ተጉዞ በአቻ ውጤት ተመልሷል፡፡
ጠቃሚ ነጥቦች
-ዳሸን በሊጉ የደረጃ ሰንጠረዥ 11ኛ ደረጃ ላይ ሲቀመጥ ኢትዮጵያ ከዳሽን በ2 ነጥቦች እና ደረጃዎች ከፍ ብሎ 9ኛ ደረጃ ላይ ተቀምጧል፡፡
-ሁለቱ ቡድኖች በሊጉ ሲገናኙ ይህ ለመጀመርያ ጊዜ ነው፡፡
ዳሸን ቢራ በቅድመ ውድድር ዝግጅት ኢትዮጵያ ቡናን አበበ ቢቂላ ስታዲየም ላይ በፍፁም ደስይበለው ብቸኛ ግብ 1-0 ማሸነፉ ይታወሳል፡፡
{jcomments on}
"
"ከፍተኛ ሊግ | ለገጣፎ ለገዳዲ ተጨማሪ አምስት ተጫዋቾችን አስፈረመ
የምድብ ሀ ተሳታፊው ለገጣፎ ለገዳዲ ተጨማሪ አዳዲስ ተጫዋቾችን አስፈርሟል፡፡
የአሰልጣኝ ዳዊት ሀብታሙን ኮንትራት ካራዘሙ በኃላ በርከት አዳዲስ እና ነባር ተጫዋቾችን አስፈርመው የነበሩት ለገጣፎ ለገዳዲዎች በምድብ ሀ ስር በባቱ ከተማ በሚደረገው ውድድር ላይ ተሳታፊ ይሆናሉ፡፡ ክለቡ ያለፉትን ሳምንታት በባቱ (ዝዋይ) ነባር እና አዳዲስ ተጫዋቾች በመያዝ ዝግጅቹን ሲሰራ የሰነበተ ሲሆን ተጨማሪ አምስት አዳዲስ ተጫዋቾችን አክሏል፡፡ የቀድሞው የመድን፣ ንግድ ባንክ፣ አዳማ ከተማ እና ወልቂጤ ከተማ አማካይ ሲሳይ ቶሌ፣ ታምራት ዘውዴ (ከለገጣፎ አካባቢ አማካይ) ፣ ፋሲል ባቱ (ከሀምበሪቾ አማካይ)፣ ሲሳይ አቡሌ (ከዱከም አጥቂ)፣ ሀብታሙ ወርቁ )ከወሎ ኮምቦልቻ አጥቂ) ክለቡን መቀላቀል የቻሉ አዲሶቹ ፈራሚዎች ናቸው፡፡

ክለቡ እስከ አሁን በድምሩ ዘጠኝ አዳዲስ ተጫዋቾችን ሲያስፈርም ነባር ውል ያራዘሙት ቁጥር ደግሞ አስራ ስድስት ናቸው።
"
"ከፍተኛ ሊግ | ሰሜን ሸዋ ደብረ ብርሀን በርካታ ተጫዋቾችን አስፈረመ
ሰሜን ሸዋ ደብረብርሃን አስራ ስድስት አዳዲስ ተጫዋቾችን አስፈርሟል፡፡
በከፍተኛ ሊጉ ምድብ ሀ ላይ የሚገኘው ሰሜን ሸዋ ደብረብርሀን አሰልጣኝ እዮብ ማለን ከለቀቀ በኃላ በምትኩ የቀድሞው የአሰልጣኙ ኃይለየሱስ ጋሻውን መቅጠሩ ይታወሳል፡፡ አሰልጣኙም ለ2013 የከፍተኛ ሊጉ ውድድር ክለቡን ጠንካራ ለማድረግ በማሰብ ልምድ ያላቸውን ተጫዋቾች ጨምሮ በድምሩ አስራ ስድስት ተጫዋቾችን አስፈርመዋል፡፡

ግብ ጠባቂ ሙሴ ገብረኪዳን (ከኢትዮጵያ  መድን) እና በለጠ ተስፋዬ
ተከላካዮች በኃይሉ በለጠ (ከኢኮሥኮ)፣ ልደቱ ጌታቸው (ከኤሌክትሪክ)፣ ዳንኤል አባተ (ከአአ ከተማ)፣ ታምራት በቀለ (ከሞጆ ከተማ)፣ ዮሐንስ  ይርሳው (ከሰበታ ከተማ)
አማካዮች አቤል ዘውዱ (ከአአ ከተማ)፣ ሲሳይ አማረ (ከፌዴራል ፖሊስ)፣ ወንድሜነህ ዘሪሁን (ከሀምበርቾ)፣ ኃይለማርያም እሸቱ (ከደሴ ከተማ)፣ በረከት ከማ (ከአአ ከተማ)
አጥቂዎች- ካሳሁን ሰቦቃ (ከኢትዮጵያ መድን)፣ አትክልት ንጉሤ (ከወሎ ኮምቦልቻ)፣ ሥዩም ደስታ (ከመከላከያ)፣ መሐመድ ዓሊ (ከሻሸመኔ ከተማ)
"
"ከፍተኛ ሊግ | ወልዲያ ከተማ በረከት ይስሀቅን እንዲሁም ስድስት ወጣቶችን አስፈረመ
በርካታ ተጫዋቾችን ከወር በፊት አስፈርሞ የነበረው ወልዲያ አጥቂው በረከት ይስሀቅን ጨምሮ ሰቤት ተጫዋቾች አስፈርሟል፡፡
በከፍተኛ ሊጉ በምድብ ሀ ላይ የሚገኘው ወልድያ ከተማ አሰልጣኝ መኮንን ገብረዮሐንስን በቅጥር ማስታወቂያ ከቀጠረ በኋላ ከወር በፊት በርካታ አዳዲስ እና ነባር ተጫዋቾችን ማስፈረሙ ይታወሳል፡፡ ክለቡ አሁንም ተጠናክሮ ለመቅረብ በረከት ይስሀቅን ጨምሮ አዳዲስ ተጫዋቾችን አስፈርሟል፡፡ የቀድሞው ሀዋሳ ከተማ፣ ኢትዮ ኤሌክትሪክ፣ ደደቢት፣ ኢትዮጵያ ቡና፣ ድሬዳዋ ከተማ፣ ደቡብ ፖሊስ እንዲሁም አምና ወደ ቀድሞ ክለቡ ኤሌክትሪክ ተጉዞ መጫወት የቻለው በረከት በአንድ ዓመት ውል ነው ወልድያን መቀላቀል የቻለው፡፡

ክለቡ ለአንድ ሳምንት ያህል በከተማው ያሉ ወጣቶችን በምልመላ ለመያዝ በማሰብ በአሰልጣኙ አማካኝነት ከተመለከተ በኋላ በስተመጨረሻም ስድስት የአካባቢው ወጣቶችን አስፈርሟል፡፡እነኚህም የተያዙት ወጣቶች ከተከላካይነት እስከ አጥቂነት መጫወት የሚችሉ ሲሆን እነርሱም አብርሀም ጌታቸው፣ ብሩክ ጌታቸው፣ ኃይሌ ጌታሁን፣ ሀብታሙ ሲሳይ፣ ዳግም ገብር እና ቴዎድሮስ ብርሀኑ ናቸው፡፡
"
"ክለብ ያላገኙ ተጫዋቾች ጉዳይ በፌዴሬሽኑ ስብሰባ ላይ ሊታይ ነው
በወቅታዊ ችግር ምክንያት ክለብ አልባ ሆነው የተቀመጡ ተጫዋቾች ጉዳይ የፌዴሬሽኑ ሥራ አስፈፃሚ አባላት በሚያደርጉት ስብሰባ ላይ ሊታይ ነው።
መቀመጫቸውን ትግራይ ክልል ያደረጉት መቐለ 70 እንደርታ፣ ወልዋሎ እና ሱሑል ሽረ በወቅታዊ ጉዳይ ምክንያት ዘንድሮ ከቤትኪንግ ፕሪምየር ሊግ ውድድር እየተሳተፉ እንዳልሆነ ይታወቃል። በዚህም ምክንያት የሦስቱ ክለብ ተጫዋቾች የነበሩ እና የዝውውር መስኮቱ ሳይዘጋ ወደ ሌላ ክለብ ሄደው እንዲጫወቱ የተለየ የዝውውር ደንብ ፌዴሬሽኑ በማዘጋጀቱ ይህን ዕድል በመጠቀም ከአስራ አምስት የሚበልጡ ተጫዋቾች ወደ ተለያዩ ክለቦች በማምራት በአሁን ሰዓት እየተጫወቱ ይገኛል።
ሆኖም ቁጥራቸው ቀላል የማይባሉ የመቐለ፣ ወልዋሎ እና ሽረ ተጫዋቾች የዝውውር መስኮቱ ከተዘጋ በኃላ ችግሩ ከተፈጠረበት የትግራይ ክልል ዘግይተው ወደ የአካባቢያቸው በመለሳቸው ምክንያት ወደ የትኛውም ክለብ ሄደው መጫወት የማይችሉበት አጋጣሚ ተፈጥሯል። በግል ጥረታቸው ወደ ተለያዩ ክለቦች ሄደው ለመጫወት ቢያስቡም አብዛኛው ክለቦች “ሞልተናል” በማለት ምላሽ እየሰጧቸው ይገኛል።
ይህ ሁኔታ ያሳሰባቸው ተጫዋቾቹ “የቤተስብ ኃላፊነት አለብን፤ በቀድሞ ክለባችን አስቀድሞ ያልተከፈለን የወራት ደሞዝ አለ። ይህ ችግር ተፈጥሮ በድጋሚ ደግሞ ሥራ ፈትተን መቀመጥ የበለጠ ችግር ውስጥ የሚከተን በመሆኑ ፌዴሬሽኑ ልዩ ትኩረት ሰጥቶን ክለቦች ከሚይዙት የተጫዋቾች ኮታ በተለየ ሁኔታ አዲስ ደንብ ወጥቶ ከፍ አድርገው እንዲይዙ በማድረግ ወደ ተለያዩ ክለቦች ሄደን የምንጫወትበት ዕድል እንዲመቻች እንጠይቃለን።” ሲሉ ጥያቄ አቅርበዋል።
ይህን ተከትሎ ነገ የፌዴሬሽኑ ሥራ አስፈፃሚ አባላት ከረፋዱ 04:00 ጀምሮ በሚያደርገው ስብሰባ ይህን ጉዳይ በማጤን አንድ ውሳኔ ይወስናል ተብሎ ይጠበቃል።
"
"ክለብ ዳሰሳ – መከላከያ


–ጦሩ ከባዱን የውድድር ዘመን በድል ይወጣል?
የውድድር ዘመኑን በጥሎማለፍ ድል የከፈተው መከላከያ ከመልካም አጀማመር በኃላ እውነተኛው ፈተና ላይ ደርሷል፡፡ ሶከር ኢትዮጵያ የዘንድሮውን የውድድር ዘመን የመከላከያ ጉዞ በሚዳስሰው ፅሁፍ የክለቡን ተስፋ እና እንቅፋት ለመዳሰስ ትሞክራለች፡፡



ታሪካዊው ክለብ የኢትዮጵያ ፕሪሚየር ሊግን ከተቀላቀለ ዘንድሮ 10ኛ የውድድር ዘመኑን ጀምሯል፡፡ማራኪ አጨዋወትን ከባለ ክህሎት ተጫዋቾች ጋር ያጣመረው መከላከያ ዘንድሮ ጥቂት ግን የብልሃት ውሳኔ የታከለበት ዝውውር አድርጎ የተጠናከረ ስብስብ ይዞ ቀርቧል፡፡ በውድድር ዘመኑ መጀመርያ ያደረጉት የ2005 የኢትዮጵያ ዋንጫ ፍፃሜም መከላከያ የዋንጫ ተፎካካሪ ይሆናል ብለን እንድንገምት የሚያስገድድ ጨዋታ ነበር፡፡ ቅዱስ ጊዮርጊስን አሸንፈው የዋንጫ ባለቤት በሆኑበት ጨዋታ ምንም እንኳን ቅዱስ ጊዮርጊስ 2/3ኛውን ክፍለ ጊዜ በጎዶሎ ቢጫወትም መከላከያ በኃይል የተሞላ ፣ ጨዋታውን ለማሸነፍ ቁርጠኛ የነበረ እና በኳስ ቁጥጥር የተሻለ ነበር፡፡ ቡድኑ ፕሪሚየር ሊጉን በድል ቢምርም ቀስ በቀስ መንሸራት ጀምሯል፡፡ ያለፉትን 5 የፕሪሚየር ሊግ ጨዋታዎች ብንመለከት እንኳን መከላከያ ድል ያደኘው በአንድ አጋጣሚ ብቻ ነው፡፡ ዘንድሮ በአፍሪካ ውድድር ከ 7 አመታት በኃላ ለሚሳተፈው መከላከያ ቀጣዮቹ 2 ወራት የውድድር ዘመኑን ጉዞ የሚወስኑ ጠንካራ ጨዋታዎች ይገጥሙታል፡፡
ተስፋዎች…
ቋሚ ተሰላፊዎች
የመከላከያ ቋሚ ተሰለፊዎች ድንቅ ናቸው፡፡ ቋሚ አስራ አንዱ በሊጉ ለመፎካከር በቂ ከመሆኑ በላይ ለበርካታ ጨዋታዎች የማይቀየር በመሆኑ በሚገባ ተዋህዷል፡፡ ለረጅም ጊዜያት በክለቡ የቆየው ግብ ጠባቂው ይድነቃቸው ኪዳኔ ዘንድሮ በጥሩ አቋም ላይ ይገኛል፡፡ የቀድሞው የኢትዮጵያ ቡና ግብ ጠባቂ የአንድ ለአንድ አጋጣሚዎች እና ፍፁም ቅጣት ምቶች ላይ ብቃት ድንቅ ነው፡፡ ዘንድሮ የፈረሙት ሲሳይ ደምሴ እና ተስፋዬ በቀለ ቦታቸውን አስከብረዋል፡፡ በአማካይ ክፍል የአብርሃም ይስሃቅ ፣ ሚካኤል ደስታ ፣ ፍሬው ሰለሞን እና ጥላሁን ወልዴ ጥምረት እና የማናዩ ፋንቱ ከአማካዮች ጋር ያለው መናበብ ድንቅ ነው፡፡ አምና የሚገኙት አብዛኛዎቹ ቁልፍ ተጫዋቾች ዘንድሮም በቡድኑ ውስጥ መገኘታቸው በቀላሉ እንዲግባቡ መንገድ ከፍቶላቸዋል፡፡
የውድድር ዘመኑን በድል መጀመር
2006ን በጥሎ ማለፍ ድል መጀመራቸው ቡድኑን ለሌላ ድል ያነሳሳዋል፡፡ ከተለያዩ ቡድኖች ጋር የዋንጫ ድሎችን ያጣጣሙ ተጫዋቾች በቡድኑ ቢገኙም በመከላካያ የመጀመርያ ድላቸው በመሆኑ ለቡድኑ ህብረት አጋዥ ይሆንላቸዋል፡፡
አጨዋወት
የቡድኑ አጨዋወት ለተጋጣሚ አስቸጋሪ ነው፡፡ በአብዛኛው በ4-4-2 አሰላለፍ ወደሜዳ የሚገቡት አሰልጣኝ ገብረመድህን በአንድ ሆልዲንግ አማካይ እና በአጥቂ አማካይ የሚጠቀሙ ሲሆን ጥላሁን በቀኝ መስመር ቀጥተኛ ጥቃት ይፈፅማል፡፡ ባለ ቀኝ እግሩ ፍሬው ሰለሞን ከግራ በመነሳት ጨዋታ ሲያቀጣጥል ማናዬ ፋንቱ ወደኃላ አፈግፍጎ የፊት አጥቂውን ያግዛል፡፡ ማናዬ ፋንቱ እና ፍሬው ሰለሞን አንድ ቦታ የማይቆሙ በመሆናቸው በተጋጣሚ ቁጥጥር ስር በቀላሉ አይገቡም፡፡ የሁለቱ ተጫዋቾች የመዋለል ብቃት በሜዳ ላይ ቡድኑን የተለያየ ቅርፅ እንዲይዝ ሲያስችል በቀላሉ ወደ ተጋጣሚ ግብ ክልል እንዲደርሱ አግዟቸዋል፡፡ በተለይም አሰልጣኙ ለፍሬው ሰለሞን ነፃነት መስጠታቸው ድንቁ አማካይ ወሳኝ ግብ እንዲያስቆጥርላቸው አግዟቸዋል፡፡
ስጋቶች…
ትልልቅ ጨዋታዎች
መከላከያ ከትልልቅ ቡድኖች ጋር በሚያደርጋቸው ጨዋታዎች ሁልጊዜም ይፈተናል፡፡ ዘንድሮ በሊጉ እስከ 5ኛ ደረጃ ከያዙት ክለቦች ጋር ባደረጋቸው 3 ጨዋታዎች 1 ሲሸነፍ በሁለቱ አቻ ተለያይቷል፡፡ ቡድኑ በኳስ ቁጥጥር የበላይ ቢሆንም ጨዋታዎችን በአሸናፊነት ለመጨረስ ይሳነዋል፡፡ የክልል ጨዋታዎችም ለመከላከያ አስቸጋሪዎች ናቸው፡፡ በቅርቡ በሜዳዎች ጥራት ላይ ምሬታቸውን የገለፁት አሰልጣኝ ገብረመድህን ኃይሌ ቡድናቸው ለሚፈልገው የኳስ ቅጥጥር የበላይነት ጋሬጣ ሆኖባቸዋል፡፡
ተደራራቢ ጨዋታዎች
መከላከያ በኮንፌድሬሽን ዋንጫ ኢትዮጵያን የሚወክል ሲሆን በርካታ የሲቲ ካፕ ፣ ጥሎ ማለፍ እና የሊጉ ጨዋታዎችን አድርጓል፡፡ ክለቡ በጥሎማለፉ ወደ ተከታዩ ዙር በማለፉና በሊጉ የክልል ጨዋታዎች የሚጠብቁት እንደመሆኑ ከአፍሪካ ውድድር ተሳትፎው ጋር ተደምሮ አምና በቅዱስ ጊዮርጊስ ላይ የደረሰው የውድድሮች ጫና መከላከያን እንዳያዳክመው ያሰጋል፡፡

የስኳድ ጥበት
የቡድኑ ቋሚ ተሰላፊዎች ድንቅ ቢሆንም መከላከያ ካለበት ተደራራቢ ጨዋታዎች አንፃር በቂ ጥልቀት እና ጥራት ያለው ስብስብ አልያዘም፡፡ ቡድኑ በሁሉም ውድድሮች በተፎካካሪነት ለመዝለቅ በመሃል ተከላካይ ፣ በአጥቂ እና በተከላካይ አማካይ ቦታዎች ላይ ተጨማሪ ተጫዋቾች ማስፈረም አለበት፡፡
አጥቂዎች
መከላከያ ዘንድሮ የጣለቸው ነጥቦች በተጋጣሚ ጥንካሬ ላይ የተመሰረተ አልነበረም፡፡ ይልቁኑ የአጥቂዎች ድክመት ዋጋ አስከፍሎታል፡፡ በ90 ደቂቃ ውስጥ እጅግ በርካታ የግብ እድሎችን የሚፈጥሩት መከላከያዎች ስል አጥቂ በቡድናቸው ቢይዙ ግብ በማስቆጠር የሚደርስባቸው አይኖርም ነበር፡፡ ላለፉት አመታት ግብ አነፍናፊነቱ የሚታወቀው መድህኔ ታደሰ በእድሜ እና ጉዳት የቀድሞ አገልግሎት መስጠት አለመቻሉ ለግብ ማስቆጠር ችግራቸው ዋናው ምክንያት ነው፡፡ በውዝግብ ከኢትዮጵያ ቡና መከላከያን የተቀላቀለው ሙሉአለም ጥላሁንም እድሎችን የመጨረስ ብቃቱ ደካማ መሆኑ አሳሳቢ ነው፡፡
ማናዬ ፋንቱ ተስፋ የሚጣልበት አጥቂ ቢሆንም የመጨረስ መሰረታዊ ድክመት አለበት፡፡ በቻን ባመከናት ንፁህ የማግባት እድል በብዙዎች የሚታወቀው ማናዬ አብዛኛውን ጊዜውን የሚያሳልፈው በመስመር እና በመሃል ሜዳ በመሆኑ በባህርዩ ከውስጥ የሚነሳ አጥቂ ነው፡፡ ከውስጥ የሚነሱ አጥቂዎች ከግብ ርቀው ኳስ በመቀበል በክህሎት እና አካል ብቃታቸው ተጠቅመው በፍጥነት ወደ ፍፁም ቅጣት ምት ክልል ይገባሉ፡፡ ሚዛናቸውን ስለማይስቱም ግብ ለማስቆጠር አይቸገሩም፡፡ማናዬ ይህን ለመተግበር በአካል ብቃቱ በተለይም ሚዛን አጠባበቅ ላይ ካሻሻለ ምርጥ አጥቂ ይሆናል፡፡
ቀሪዎቹ ጨዋታዎች
መከላከያ ከእረፍት መልስ የሊግ ግጥሚያውን የሚጀምረው ከኢትዮጵያ ንግድ ባንክ ጋር በሚያደርገው ጨዋታ ነው፡፡ ጦሩ በጠንካራ ጨዋታዎች የሚቸገር ቡድን እንደመሆኑ እና ንግድ ባንክ በከፍተኛ መነሳሳት ላይ ያለ እንደመሆኑ ጨዋታው ፈታኝ ይሆንበታል፡፡
በ11ኛው ሳምንት ወደ ደቡብ አቅንቶ ወላይታ ዲቻን የሚገጥምበት ጨዋታም አስቸጋሪ ጉዞ ነው፡፡ ጠንካራ የተከላካይ መስመር ያለው ወላይታ ዲቻ ግብ የማስቆጠር ድክመት ካለበት መከላከያ ጋር የሚደረገው ጨዋታ ሶዶ ላይ ከተካሄደ ለጦሩ ለማሸነፍ የሚከብድ ጨዋታ ይሆናል፡፡ በጥሎማለፉ አንደኛ ዙር በሁለቱ መሃከል የተደረገውን ጨዋታ የተመለከተ ሁሉ የዲቻን አስቸጋሪነት ይረዳል፡፡
በ12ኛው ሳምንት መብራት ኃይልን የሚገጥምበት ጨዋታ ምናልባትም ቀላሉ ይሆናል ተብሎ ይጠበቃል፡፡ መብራት ኃይል ዘንድሮ እጅግ ተዳክሞ እንደመቅረቡ መከላከያ በቀላሉ ያሸንፋል ብለን ብንጠብቅ ምክንያታዊ እንሆናለን፡፡ በዚህ ጨዋታ ለመከላከያ አሳሳቢው ነገር ፕሪሚየር ሊጉን ከተቀላቀለ ወዲህ መብራት ኃይልን አሸንፎ አለማወቁ ነው፡፡ መብራት ኃይል እጅድ በተዳከመባቸው አመታት እንኳን ለመከላከያ እጅ ሰጥቶ አያውቅም፡፡
ጦሩ የውድድር ዘመኑን አንደኛ ዙር የሚያጠናቅቀው ከኢትዮጵያ ቡና ጋር በሚያደርገው ጨዋታ ነው፡፡ ከውዝግቦች በኃላ መከላከያን የተቀላቀለው ሙሉአለም ጥላሁንን ጨምሮ ሲሳይ ደምሴ እና ተስፋዬ በቀለ የቀድሞ ክለባቸውን በሚገጥሙበት ጨዋታ መከላከያ ከአደገኞቹ ፈተና ይጠብቀዋል፡፡
ግምት አንደኛውን ዙር በ5ኛነት ያጠናቅቃል
ቀሪ የመከላከያ ጨዋታዎች
10ኛ ሳምንት የካቲት 2 ከኢትዮጵያ ንግድ ባንክ በሜዳው
11ኛ ሳምንት የካቲታ 9 ከወላይታ ዲቻ ውጪ
12ኛ ሳምንት የካቲት 16 ከመብራት ኃይል በሜዳው
13ኛው ሳምንት የካቲት 23 ከኢትዮጵያ ቡና ውጪ (አአ)



*በድረገፁ የሚወጡ ፅሁፎች ምንጭ ካልተጠቀሰ በቀር የሶከር ኢትዮጵያ ናቸው፡፡ ፅሁፎቹን ለሌላ አላማ እንደ ማጣቀሻ ሲጠቀሙ ምንጭ መጥቀስዎን አይዘንጉ፡፡
{jcomments on}

"
"ክለብ ዳሰሳ – ቅዱስ ጊዮርጊስ


የማይገረሰስ የሚመስለው የፈረሰኞቹ ጥንካሬ
መቆራረጥ መለያው የሆነው የኢትዮጵያ ትልቁ ሊግ ከበርካታ ቀሪ ጨዋታዎች እና 2/3ኛ ከሚሆኑ ቀሪ መርሃ ግብሮች ጋር መድረሻው የማይታወቅ ረጅም ጅረት መስሏል፡፡ በይበልጥ ፕሪሚየር ሊጉ ላይ ትኩረት የምታደርገው ሶከር ኢትዮጵያ አሰልቺውን የሊግ መርሃ ግብር በመቃኘት ስለ ቅዱስ ጊዮርጊስ ጥቂት ምልከታዎች ለመስጠት ትሞክራለች፡፡

ቅዱስ ጊዮርጊስ የውድድር ዘመኑን በድንቅ ሁኔታ እንደመጀመሩ የሁሉም ክለቦች ትኩረት ቅዱስ ጊዮርጊስን ማሸነፍ ነው፡፡ ቡድኑ በአንዳንድ ጨዋታዎች ድንቅ እንቅስቃሴ ሲያሳይ በችግር ውስጥ እንኳን ቢሆን የማሸነፍ አእምሮን ተላብሷል፡፡ በርካታ የሊግ ሻምፒዮኖችንና የብሄራዊ ቡድን ቁልፍ ተጫዋቾችን የያዘው ቅዱስ ጊዮርጊስ አሁን የያዘውን አቋም ይዞ መቀጠሉ አጠራጣሪ አይመስልም፡፡
መልካም ጎን
ለረጅም ጊዜ በጉዳት ከጨዋታ የራቁት ተስፋዬ አለባቸው እና የፍፁም ገብረ ማርያም ወደ ሜዳ መመለስ እና የዮናታን ብርሃኔ ማገገም ለክለቡ አስደሳች ዜና ነው፡፡ በተለይ የአጥቂው ፍፁም መመለስ በኡመድ ኡኩሪ ግቦች ላይ ጥገኛ እየሆነ ለመጣው ቡድን ተጨማሪ አማራጭ ይፈጥራል፡፡ አምና ድንቅ የነበረው ተስፋዬ አለባቸውም ፈጣን የመስመር አማካዮችን ለሚጠቀመው ቅዱስ ጊዮርጊስ የመሃል ክፍል መረጋጋት ጉልህ ድርሻ ይኖረዋል፡፡
የስብስብ ጥልቀቱ እጅግ አስደሳች ነው፡፡ አሰልጣኝ ማርት ኑይ በተሰጥኦ ፣ በልምድ እና በሃይል የተሞላውን ስብስብ ለሚፈልጓቸው የጨዋታ እቅዶች ማዘጋጀት ይችላሉ፡፡ የቡድን ጥልቀቱ በቡድኑ ውስጥ ለመሰለፍ የሚደረገውን ፉክክር ሲያጠናክረው ለአሰልጣኙ አቀያይሮ የማጫወት አማራጭንም ይፈጥርላቸዋል፡፡


በተከላካይ ስፍራ የአንጋፋው ደጉ ደበበ እና አይዛክ ኢሴንዴ ጥምረት በቢያድግልኝ ኤልያስ ድንቅ አቋም እና በሳላዲን በርጊቾ መምጣት ምክንያት መመልከታችን ያጠራጥራል፡፡አሰልጣኙ በርካታ አማራጮች በመያዛቸው በ3 ተከላካይ መጫወት ቢፈልጉ ወደ መስመር እየወጡ መጫወት የሚችሉት የመሃል ተከላካዮቻቸው ዋስትና ይሆኗቸዋል፡፡ የመስመር ተከላካዮቻቸው ቢጎዱ እንኳን ቢያድግልኝ ኤልያስ የመሸፈን አቅም አለው፡፡ በአማካይ ክፍሉም ለተለያዩ የጨዋታ ሲስተሞች የሚመቹ ተጫዋቾችን ይዘዋል፡፡ የአሰልጣኙ ምርጫ 4-2-3-1 ቢሆንም የአማካይ ክፍል ያለው የተጫዋቾች ክምችት ሌሎች ሲስተሞች ለመተግበር ያመቻቸዋል፡፡
ደካማ ጎን
አብዛኛዎቹ የቅዱስ ጊዮርጊስ ተጫዋቾች በብሄራዊ ቡድን ዝግጅት እና የቻን ጨዋታዎች መልስ በስነልቦናው እና አካል ብቃቱ በኩል ወርደው ሊመጡ ይችላሉ፡፡ ከበርካታ ስኬቶች በኃላ የወሳኝ ተጫዋቾች መሰላቸት እና ከብሄራዊ ቡድኑ ጋር በተገኘው ውጤት ጫና ውስጥ የመግባት ስሜት ካሳዩ ቅዱስ ጊዮርጊስ አስቸጋሪ ይሆንበታል፡፡ አዳነ ግርማ ፣ ምንያህል ተሸመ ፣ ደጉ ደበበ ፣ በኃይሉ አሰፋ እና አበባው ቡታቆ በኢንተርናሽናል ጨዋታዎች እና በብሄራዊ ቡድን ጉዞዎች በቂ እረፍት አለማድረጋቸውም ቅዱስ ጊዮርጊስን እንዳያዳክመው ያሰጋል፡፡
በቡድኑ ውስጥ የሚገኙ ተጫዋቾች የጉዳት ሪከርድም ቡድኑን ያሳስባል፡፡ አሉላ ግርማ ፣ ዊልያም አሳንጆ ፣ ፍፁም ገ/ማርያም ፣ አዳነ ግርማ ፣ ደጉ ደበበ እና ዮናታን ብርሃኔ ለጉዳት ተጋላጭ መሆናቸው ቡድኑን ያሳሳዋል፡፡
በ6 ግቦች የሊጉን የከፍተኛ ግብ አግቢዎች ሰንጠረዥ እየመራ የሚገኘው ኡመድ ኡኩሪ ቢጎዳ በአጥቂ ስፍራው ላይ የሚኖረው የቅዱስ ጊዮርጊስ አማራጭ መጥበብ የውድድር ዘመኑን ሊያበላሽባቸው ይችላል፡፡ አዳነ ግርማ በአጥቂነት መሰለፍ ካቆመ አመታት መቆጠር መጀመራቸው እና የፍፁም ገ/ምርያም ተደጋጋሚ ጉዳት ለማርት ኑይ አስቸጋሪ ሊሆንባቸው ይችላል፡፡
የአሰልጣኙ አዲስነት የውድድር አመቱ እየተጋመሰ ሲሄድ ፈተና ሊሆን ይችላል፡፡ ፕሪሚየር ሊጉ በአዲስ መልክ መካሄድ ከጀመረ ወዲህ ቅዱስ ጊዮርጊስን በመጀመርያ የውድድር ዘመናቸው የሊጉ ሻምፒዮን ያደረጉት የውጭ ሃገር አሰልጣኝ ሚቾ ብቻ ናቸው፡፡ የሊጉን ባህርይ የማያውቁት ሆላንዳዊው ማርት ኑይ ጅማሬያቸው መልካም ቢሆንም ቡድኑ አንዴ አስቸጋሪ ሁኔታ ውስጥ ከገባ የመውጫ ብልሃቱ ሊጠፋቸው ይችላል፡፡
ቀሪዎቹ ጨዋታዎች
ቅዱስ ጊዮርጊስ አንደኛውን ዙር ለማጠናቀቅ በብሄራዊ ቡድን ዝግጀት ምክንያት ያልተጫወታቸው 3 ጨዋታዎችን ጨምሮ 7 ጨዋታዎች ይቀሩታል፡፡ ካለፉት 6 ጨዋታዎች በአንድ አጋጣሚ ብቻ ወደ ክልል የወጣው ቅዱስ ጊዮርጊስ ከቀሪዎቹ 7 ጨዋታዎች ወደ ደቡብ ይጓዛል፡፡ የክልል ጨዋታዎች አስቸጋሪነት እንዳለ ሆኖ ቅዱስ ጊዮርጊስ በነዚህ ጨዋታዎች ፈተና ይገጥመዋል፡፡ ግብ ለማስቆጠር የሚቸገረውና ግብ በቀላሉ የማይቆጠርበት ወላይታ ዲቻ በገዛ ሜዳው የሚጫወት ከሆነ ከክልል ጉዞዎች ፈታኙ ጨዋታ ይሄኛው ይሆንበታል ፡፡ ባለፈው የውድድር ዘመን ቡድናቸውን ለመደገፍ ወደ ሀዋሳ ሲጓዙ በደረሰ አደጋ ህይወታቸው ያለፈው 3 የቅዱስ ጊዮርጊስ ደጋፊዎችን የሚያስታውሰን ጨዋታም በሀዋሳ ስታዲየም የካቲት 9 ይካሄዳል፡፡ ወጣ ገባ የሚለው የሀዋሳ አቋም ይህንን ጨዋታ ለመግለፅ አስቸጋሪ ያደርገዋል፡፡ ቢሆንም ከሊጉ ወገብ በላይ ከሚገኙ ክለቦች አንዱ በመሆኑ ጨዋታው አስቸጋሪነቱ አያጠያይቅም፡፡ በአንፃራነት በሜዳው የሚጠነክረው አርባምንጭ ከነማም የቅዱስ ጊዮርጊስ ፈተና ነው፡፡
አዲስ አበባ ላይ ከሚያደርጋቸው ጨዋታዎች መካከል ከደደቢት እና ኢትዮጵያ ንግድ ባንክ ጋር የሚያደርገው ጨዋታ ለቅዱስ ጊዮርጊስም ሆነ ለሁለቱ ክለቦች ቀሪውን የውድድር ዘመን ጉዞ የመወሰን አቅም አለው፡፡ ከፈረሰኞቹ ጋር በእኩል ነጥብ ሊጉን የሚመራው ንግድ ባንክ ምንም ቀሪ ጨዋታ የሌለው በመሆኑ የነጥብ ልዩነቱን ለማጥበብ ከባድ ፍልሚያ ያደርጋል፡፡እየዋዠቀ የሚገኘው የአምናው ሻምፒዮን ደደቢትም ወደ ሻምፒዮንነት ፉክክሩ ለመግባት የግድ ይህን ጨዋታ ማሸነፍ ይጠበቅበታል፡፡ነገር ግን ከደደቢት የዘንድሮ መቀዝቀዝ እና ከቅዱስ ጊዮርጊስ ድንቅ አቋም አንፃር የዘንድሮው የኃይል ሚዛን ወደ ቅዱስ ጊዮርጊስ የማጋደል እድሉ የሰፋ ነው፡፡
ግምት ሳይሸነፍ አንደኛውን ዙር በመሪነት ያጠናቅቃል
የቅዱስ ጊዮርጊስ የ1ኛው ዙር ቀሪ ጨዋታዎች
1ኛው ሳምንት ከሙገር በሜዳው
2ኛው ሳምንት ከወላይታ ዲቻ ውጪ
9ኛው ሳምንት ከደደቢት ውጪ (አአ)
10ኛው ሳምንት(የካቲት 2) ከአርባ ምንጭ ውጪ
11ኛ ሳምንት (የካቲት 9) ከሀዋሳ ከነማ ውጪ
12ኛ ሳምንት (የካቲት 16) ከሀረር ቢራ በሜዳው
13ኛ ሳምንት (የካቲት 23) ከንግድ ባንክ ወጪ (አአ)

*በድረገፁ የሚወጡ ፅሁፎች ምንጭ ካልተጠቀሰ በቀር የሶከር ኢትዮጵያ ናቸው፡፡ ፅሁፎቹን ለሌላ አላማ እንደ ማጣቀሻ ሲጠቀሙ ምንጭ መጥቀስዎን አይዘንጉ፡፡



{jcomments on}

"
"ክለብ ዳሰሳ – የኢትዮጵያ ንግድ ባንክ


–የሃምራዊዎቹ ጉዞ መጨረሻ የት ይሆን?
በ1990ዎቹ አጋማሽ የ1ኛ ዙር ጀግና ተብሎ ይጠራ የነበረው ንግድ ባንክ የዘንድሮው የውድድር ዘመን ጉዞው የቀደመውን መጠርያውን እንድናስታውስ ያስገድደናል፡፡ ከ80ዎቹ መጨረሻ አንስቶ እስከ 90ዎቹ አጋማሽ እስከ ውድድር ዘመኑ ወሳኝ ወቅት ድረስ የተዋጣለት ቡድን ይዞ የሚቀርበው ንግድ ባንክ ውድድሮች ወደ ወሳኝ ምእራፍ ሲሸጋገሩ ቁልቁል ጉዞ የሚጀምርበት ዘመንን ያስታወሰን የዘንድሮው የክለቡ አቋም እስከ ሻምፒዮንነት ይቀጥላል ወይስ ….. ሶከር ኢትዮጵያ በአጭሩ የውድድር ዘመኑን ተስፋ እና እንቅፋቶች ለመዳሰስ ትሞክራለች

በ2003 የኢትዮጵያ ንግድ ባንከ ለብቻው ጠቅልሎ ከያዘው ወዲህ ክለቡ ከተኛበት መንቃት ጀምሯል፡፡ ድንቅ ተጫዋቾችን በየአመቱ ከማስፈረሙም በላይ ንጉሴ ደስታ እና ውበቱ አባተን በተከታታይ ቀጥሯል፡፡ ከመከላከያ ጋር ጥሩ ጊዜ ያሳለፉት አሰልጣኝ ንጉሴ እና ከቡና ጋር የሊግ ሻምፒዮን የሆኑትን ውበቱ አባተ ቅጥር ክለቡ ለውጤታማነት ያሳየውን ልዩ ተነሳሽነት ያመላክታል፡፡ ነገር ግን ሁለቱም አሰልጣኞች በክለቡ ስኬት ማጣጣም ተስኗቸው በጊዜ የመባረር እጣ ደርሶባቸዋል፡፡
ዘንድሮ ከኢትዮጵያ ቡና ጋር ውዝግብ ውስጥ ገብተው የተለያዩትን አሰልጣኝ ፀጋዬ ኪዳነ ማርያም ያስፈረሙበት ውሳኔ እጅግ ጠቃሚ እና ውጤታማ እርምጃ ይመስላል፡፡ የኢትዮጵያ ንግድ ባንክ ባለፉት አመታት ከደረጃው እጅግ እንደመውረዱ እና ለአሰልጣኞች ጊዜ የማይሰጥ ክለብ ከመሆኑ አንፃር የውድድር ዘመኑ ለፀጋዬ ከባድ እንደሚሆን ተገምቶ ነበር፡፡በተለይም ቡድኑ በውድድር ዘመኑ መክፈቻ በአዲስ መጪው ወላይታ ዲቻ የደረሰበት ከባድ ሽንፈት የቀድሞው የሃረር ቢራ እና የትራንስ አሰልጣኝ የባንክ ህይወት አጭር እንዳይሆን ያሰጋ ነበር፡፡
አሁን 9ኛ ሳምንት ላይ ሆነን ስንመለከተው ንግድ ባንክ በሚገባ ያገገመ ይመስላል፡፡ እስከመጨረሻው ደቂቃ የሚዘልቅ የታጋይነት መንፈስ ፣ ጥብቅ መከላከል እና ያገኙትን የግብ እድል በአግባቡ መጠቀም የንግድ ባንክ መለያ ሆኗል፡፡
ተስፋዎች…
አሰልጣኝ ፀጋዬ ኪዳነ ማርያም
የአሰልጣኝ ፀጋዬ ኪዳነ ማርያምን ፕሮፋይል ስንመለከት የቀድሞው ድንቅ አጥቂን የ10 የውድድር ዘመናት የፕሪሚየር ሊግ ጉዞ በመካከለኛ ክለቦች የተወሰነ ሆኖ እናገኘዋለን፡፡ በትራንስ ኢትዮጵያ እና ሀረር ቢራ ድንቅ እግርኳስ የሚጫወት ቡድን ሲገነቡ በኢትዮፕያ ቡና ለጥቂት ጊዜያት ቆይተዋል፡፡ ኳስ የሚቆጣጠር እና መሃል ለመሃል የሚያጠቃ ቡድን መስራት የሚወዱት ፀጋዬ የንግድ ባንክ ውጤታማነት ቁልፍ ሰው ናቸው፡፡ ከበርካታ አዳዲስ ግዢዎች ጋር ዘንድሮ ቡድኑን የተቀላቀሉት አሰልጣኝ ፀጋዬ ኪዳነ ማርያም ንግድ ባንክን እያሻሻሉት እንደሆነ በግልፅ ይታያል፡፡ በስብስባቸው የሚገኙትን ተጫዋቾች እንደየጨዋታው ክብደት እና አስፈላጊነት መጠቀማቸው ፣ ጠንካራ የተከላካይ መስመር መገንባታቸውና በተጫዋቾች ላይ እምነት ማሳደራቸው ለስኬታቸው አስተዋፅኦ አበርክቶላቸዋል፡፡ የተለያዩ ሲስተሞችን ለመተግበር ያላቸው ድፍረትም መልካም የውድድር ዘመን እንዲያሳልፉ ረድቷቸዋል፡፡

ጥልቀት
የስብስብ ጥልቀቱ ቡድኑ በቀሪው የውድድር ዘመንም ጠንካራ ሆኖ እንዲቀጥል ይረዳዋል፡፡ ቡድኑ በሁሉም ቦታዎች በቂ ተሰላፊዎችን ከመያዙ ባሻገር ጥራታቸውም ከአብዛኛዎቹ የተሸለ ነው፡፡ ክለቡ በገንዘብ አቅሙ ጠንካራ በመሆኑ በውድድር ዘመኑ አጋማሽ ግዢዎችን ከፈፀመ በትክክልም በሻምፒዮንነት ፉክክሩ ውስጥ መቆየት ይችላል፡፡
ተጫዋቾቹ አልተዳከሙም
ክለቡ ምንም ተጫዋች ለብሄራዊ ቡድን አለማስመረጡ በትኩስ ጉልበት ለመቅረብ ያስችለዋል፡፡ በሲቲ ካፕ ውድድር እንኳን ሙሉውን ቡድናቸውን ያልተጠቀሙት አሰልጣኝ ፀጋዬ በብሄራዊ ቡድን ጨዋታዎች ሳቢያ ከተዳከሙት ቅዱስ ጊዮርጊስ በተሻለ ሲዝኑን በተጠራቀመ አቅም የመጨረስ እድል አላቸው፡፡
ስጋቶች…
ኢትዮጵያ ንግድ ባንክን ለዋንጫ ማጨት እጅግ አደገኛ አስተሳሰብ ሊሆን ይችላል፡፡ ቡድኑ በትልቅ ደረጃ የመፎካከር ልምድ የሌለው ከመሆኑ ባሻገር አሰልጣኙ እስከ መጨረሻው የሚፎካከር ቡድን ያሳዩን በአንድ አጋጣሚ ብቻ ነው (በ1997 ከትራንስ ጋር 2ኛ ደረጃን አሳክተዋል) ፡፡ ይህ እውነታ ክለቡ የውድድር ዘመኑ ወደ ወሳኝ ምእራፍ በሚሸጋገርበት ወቅት ያሽቆለቁላል የሚል ስጋትን ያሳድራል፡፡
ኤልያስ ማሞ ቢጎዳስ
የዘንድሮው የንግድ ባንክ ድንቅ በኤልያስ ማሞ ድንቅ አቋም ላይ ክፉኛ ተንጠልጥሏል፡፡ የቀድሞው የቅዱስ ጊዮርጊስ የአጥቂ አማካይ 2 የሊግ ግቦችን በስሙ ሲያስመዘግብ ለሌሎች ግቦች መቆጠርም መነሻ ነው፡፡ ፈጣን ፣ አንድ ቦታ የማይቆም ፣ ድንቅ የኳስ ክህሎት ያለው ፣ በአንድ ኳስ ተከላካይ ማስከፈት የሚችል(ከሌሎች ተጫዋቾች አንፃር) እና ከርቀት አክርሮ የመምታት እሎታን የታደለ አማካይ ነው፡፡ 9 ቁጥሩ ከተጎዳ የውድድር ዘመኑ ለንግድ ባንክ እጅግ ፈታኝ ይሆናል፡፡
የማጥቃት አማራጭ
የአሰልጣኙ የማጥቃት አማራጭ ውስን ነው፡፡ ቡድኑ ከመስመር ይልቅ መሃል ለመሃል መጠቀም ሲያዘወተር ኳስ በሚይዙበት ጊዜም የሜዳውን ስፋት በአግባቡ አይጠቀሙበትም፡፡ተጋጣሚዎች የአሰልጣኙን አጨዋወት ተረድተው የሚገቡ ከሆነ ንግድ ባንክን በቀላሉ መቆጣጠር ይችላሉ፡፡ በአንዳንድ ጨዋታዎች እንደታየው ኤልያስ ማሞ በተካለካይ አማካዮች ቁጥጥር ስር ሲውል በአማራጭ የማጥቃት ስልት እጦት ሲቸገር ይስተዋላል፡፡ አሰልጣኝ ፀጋዬ በአጥቂ መስመሩ ፊሊፕ ዳውዚን የመሰለ ግዙፍ ተጫዋች በመያዛቸው የመስመር አጨዋወታቸውን በማሻሻል የመጀመርያ እቅዳቸው ባይሳካ እንደ ሁለተኛ እቅድ ሊጠቀሙበት ይችላሉ፡፡
ቀሪዎቹ ጨዋታዎች
ኢትዮጵያ ንግድ ባንክ በሊጉ አናት ላይ ከሚገኙ ክለቦች እጅግ ፈታኝ እና ወሳኙን ወቅት ለማሳለፍ ይገደዳል፡፡ ምንም ቀሪ ጨዋታ የሌለው ባንክ ከእረፍት መልስ መከላከያን ይገጥማል፡፡ በኳስ ቁጥጥር እና በተደጋጋሚ ሙከራዎች በሊጉ አቻ የማይገኝለት መከላከያ ከኳስ ቁጥጥር ይልቅ በቀጥተኛ አጨዋወት ወደ ሜዳ የሚገባው ንግድ ባንክን ይፈትነዋል፡፡ በ11ኛው ሳምንት ከሻምፒዮኑ ደደቢት ጋር የሚያደርገው ጨዋታም እጅግ ፈታኝ ነው፡፡ ደደቢት ከጊዜያዊ የውጤት ማጣት የማገገሚያ ጊዜ በማግኘቱ ለንግድ ባንክ ፈታኝ ጨዋታ ነው፡፡ በ12 ሳምንት ወደ ሃዋሳ ተጉዞ ሀዋሳ ከነማን የሚገጥምበት መርሃ ግብርም ከንግድ ባንክ የሜዳ ውጪ ድክመት አንፃር አስቸጋሪ ጉዞ ይሆንበታል፡፡ ከሶስቱ ፈታኝ ጨዋታዎች በኃላ አንደኛውን ዙር የሚያጠናቅቀው ከቅዱስ ጊዮርጊስ ጋር በሚያደርገው የባንክ የውድድር ዘመኑ ወሳኝ ጨዋታ ነው፡፡ ባንክ እነዚህን 4 ጨዋታዎች በድል ከተወጣ በእርግጥም የሃምራዊዎቹ ጉዞ አስደሳች ይሆናል፡፡
ግምት አንደኛውን ዙር በ3ኛነት ያጠናቅቃል

ቀሪ የኢትዮጵያ ንግድ ባንክ ጨዋታዎች
10ኛ ሳምንት የካቲት 2 ከመከላከያ ወጪ (አአ)
11ኛ ሳምንት የካቲት 9 ከደደቢት በሜዳው
12ኛ ሳምንት የካቲት 16 ከሀዋሳ ከነማ ውጪ
13ኛ ሳምንት የካቲት 23 ከቅዱስ ጊዮርጊስ በሜዳው
*በድረገፁ የሚወጡ ፅሁፎች ምንጭ ካልተጠቀሰ በቀር የሶከር ኢትዮጵያ ናቸው፡፡ ፅሁፎቹን ለሌላ አላማ እንደ ማጣቀሻ ሲጠቀሙ ምንጭ መጥቀስዎን አይዘንጉ፡፡

"
"ወልቂጤ ከተማ ይግባኝ ጠይቋል
ከቀናት በፊት በጅማ አባጅፋር ተጫዋቾች ተገቢነት ላይ ክስ ያቀረቡት ወልቂጤ ከተማዎች ክሳቸው ውድቅ መደረጉን ተከትሎ ይግባኝ ብለዋል።
ወልቂጤ ከተማዎች በሁለተኛ ሳምንት የቤትኪንግ ኢትዮጵያ ፕሪምየር ሊግ ጅማ አባጅፋርን ገጥመው ያለጎል ነጥብ ተጋርተው እንደነበር ይታወሳል። ከጨዋታው በኋላ በተጋጣሚያቸው ተጫዋቾች ላይ የተገቢነት ክስ ያቀረቡት ወልቂጤዎች ለክሳቸው “ተገቢ ምላሽ አላገኘንም” በሚል በድጋሚ ይግባኝ ብለዋል።
ክለቡ በትናንትናው ዕለት ለኢትዮጵያ ፕሪምየር ሊግ አክሲዮን ማኅበር በፃፈው የይግባኝ ደብዳቤ “ጅማ አባጅፋር በዓለማቀፉ የእግርኳስ ማኅበር (FIFA) የሀገር ውስጥም ሆነ የዓለም አቀፍ ዝውውሮቸን እንዳይፈፅም እገዳ ተጥሎበት የነበረ እና የዝውውር መስኮቱ እስከተዘጋበት ታኅሣሥ 5 ድረስ የተጫዋቾ ደሞዝ ያልከፈለ በመሆኑ ዝውውር ማድረግ አይችልም ብሏል። በመሆኑም ክለቡ የመሠረተውን የተጫዋቾች ተገቢነት ክስ የዲሲፕሊን ኮሚቴ ማየት ሲገባው የኢትዮጵያ ፕሪምየር ሊግ አክሲዮን ማኅበር ባልተሰጠው ክስን የማየት ስልጣን ከኢትዮጵያ እግርኳስ ፌዴሬሽን ማብራሪያ ብቻ በመጠየቅ ላቀረብነው ክስ ምላሽ የሰጠበት ሒደት አግባብነት የሌነው እና ህገ ወጥ ነው።” ብሏል።
በይግባኝ ደብዳቤው ላይ እንደተቀመጠው ከሆነ ወልቂጤዎች ያቀረቡት ክስ ታይቶ በጨዋታው ፎርፌ እንዲሰጣቸው አለበለዚያም እስከ ዓለማቀፉ የእግርኳስ ገላጋይ ፍርድ ቤት (CAS) ድረስ እንደሚሄዱ ገልፀዋል።
ያስገቡት የይግባኝ ደብዳቤ 👇


"
"ዋልያዎቹ ምንም ግብ ሳያስቆጥሩ ከቻን ተሰናበቱ
በአፍሪካ ሃገራት ሻምፒዮን ሺፕ (ቻን) የመጨረሻ ጨዋታዋን ያደረገችው ኢትዮጵያ በጋና አቻዋ 1-0 ተሸንፋ  ቀድማ መውደቋን ያረጋገጠችበትን ምድብ ተሰናብታለች፡፡  ዋልያዎቹ በውድድሩ ከያዙት የተጫዋቾች ስብስብ እና ወቅታዊ  መነሳሳት አንፃር በቻን ልዩ ትኩረት ከተሰጣቸው ቡድኖች አንዷ ሁና ብትጓዝም ከደካማ እንቅስቃሴ ጋር ምንም ግቦች  ሳታስቆጥር እንዲሁም ተስፋ ያለው ነገር ሳታሳይ በጊዜ ተሰናብታለች፡፡
በጋናው ጨዋታ አሰልጣኝ ሰውነት ቢሻው ከቀደመው አሰላለፍ ምንተስኖት አዳነን በቅጣት ባልተሰለፈው አስራት  መገርሳ ምትክ ሲያሰልፉ በስብስቡ እጅግ ሲጠበቅ የነበረው የደደቢቱ አማካይ ታደለ መንገሻ የመጨረሻ 5 ደቂቃዎችን  ተቀይሮ በመግባት የመጀመርያ የብሄራዊ ቡድን ጨዋታውን አድርጓል፡፡
የብሄራዊ ቡድኑ የቻን ውድቀት በብሄራዊ እግር ኳሱ ለዘመናት የተንሰራፋውንና ባለፉት 2 አመታት የተመዘገበው ውጤት የሸፈነውን ችግር አጉልቶ ያሳየና ትልቅ የቤት ስራ ሰጥቶ ያለፈ ውድድር ሆኗል፡፡
{jcomments on}
"
"ዋልያዎቹ ከቻን መሰናበታቸውን አረጋገጡ
በመጀመርያው ጨዋታ በደካማ እንቅስቃሴ በሊቢያ የተሸነፈው የኢትዮጵያ ብሄራዊ ቡድን በቀድሞዋ ሻምፒዮን ኮንጎ  ብራዛቪል ተሸንፋ አንድ ጨዋta እየቀራት ከ2014 የቻን ውድድር መውጣቷን አረጋግጣለች፡፡  አሰልጣኝ ሰውነት ቢሻው  ከመጀመርያው ጨዋታ 4 ለውጦችን አድርገው የገቡ ሲሆን ሳላዲን በርጊቾ ፣ አሉላ ግርማ እና ቢያድግልኝ ኤልያስ  በመጀመርያው ጨዋታ ደክመው የነበሩትን ደጉ ፣ ስዩም እና አይናለምን ተክተው ገብተዋል፡፡ በአማካይ ክፍሉ ፋሲካ  አስፋው ሲጨመር አጥቂው ዳዊት ፍቃዱ ከቋሚ አሰላለፍ ውጪ ሆኗል፡፡ ቡድኑ የቅርፅ እና የተጫዋች ለውጥ እንደማድረጉ  የተሸለ ቢንቀሳቀስም አሰልጣኝ ሰውነት ቢሻው በሁለተኛው አጋማሽ የወሰዷቸው የተጫዋች ለውጦች ቡድኑ ወደ ቀድሞ ቅርፁ  እንዲመለስ አስገድዶታል፡፡ ብዙም ሳይቆይ በ78ኛው ደቂቃ የተቆጠረባት ግብ ወደ ሩብ ፍፃሜ ለመግባት የነበራትን  ተስፋ አሟጦታል፡፡
ከኢትዮጵያ ጨዋታ ቀደም ብሎ የተደረገው የሊቢያ እና ጋና ጨዋታ 1-1 ተጠናቋል፡፡ ምድቡን ሊቢያ እና ጋና በእኩል 4 ነጥብ ሲመሩ ኮንጎ በ3 ኢትዮጵያ ካለምንም ነጥብ ተከታዮችን ደረጃ ይዘዋል፡፡
{jcomments on}
"
"የ አአ ከተማ ዋንጫ በአቻ ውጤት ተከፈተ
ለ8ኛ ጊዜ የሚካሄደው የአዲስ አበባ ከተማ ዋንጫ (ሲቲካፕ) መክፈቻ ስነ-ስርአቱ ዛሬ ተደርጓል፡፡  አዲሱ  የአአ እግርኳስ ፌዴሬሽን ፕሬዝዳንት አማረ ማሞ በተገኙበት የተከፈተው ውድድር አንድ ጨዋታ አስተናግዷል፡፡
የአምናው ሻምፒዮን ኢትዮጵያ ቡና እና የሊጉ ሻምፒዮን ደደቢት ባደረጉት የምድብ አንድ ጨዋታ ካለ ግብ  0-0 ተለያይተዋል፡፡ ሁለቱም ቡድኖች ሙሉ ለሙሉ በሚያስብል ደረጃ በወጣት እና ተጠባባቂ ተጫዋቾቻቸው የገቡ ሲሆን  ከኢትዮጵያ ቡና በኩል ምንያህል ወንድሙ(አምበል እና ጋቶች ፓኖም ሲሰለፉ ከደደቢት በኩል ከቋሚ አሰላለፍ ውስጥ  አንዱንም አልተጠቀሙም፡፡
ጨዋታው እጅግ ቀዝቃዛ እና በሙከራዎች ያልታጀበ ሲሆን ለወጣት ተጫዋቾቻቸው የጨዋታ ልምድ በማግኘቱ በኩል ሁለቱም ተጠቅመውበታል ማለት ይቻላል፡፡
ውድድሩ ለ5 ቀናት ሳይካሄድ ቆይቶ በመጪው አርብ እና ሰኞ በሚደረጉ ጨዋታዎች ይቀጥላል፡፡ በምድብ አንድ የሚገኙት ኢትዮጵያ ንግድ ባንክ እና መከላከያ አርብ የሚያደርጉት ጨዋታ ይጠበቃል፡፡
{jcomments on}
"
"የመልሱ ጨዋታ ከባድ ይሆናል ›› ገብረመድን ኃይሌ
ትላንት በኮንፌድሬሽን ዋንጫ ቅድመ ማጣርያ በሊዮፓርድስ 2-0 የተረቱት የመከላከያው አሰልጣኝ ገብረ መድን ኃይሌ  በመልሱ ጨዋታ ለማሸነፍ ያላቸውን እንደሚሰጡ ገልፀዋል፡፡
‹‹ የመልሱ ጨዋታ በጣም ከባድ ይሆንብናል፡፡ እሁድ በምናደርገው ጨዋታ በቅብብሎች የሊዮፓርድስን  የተከላካይ መስመር ለማስከፈት እንሞክራለን፡፡ ብዙ እድሎችን መፍጠር ላይ ማተኮር አለብን ፡፡ በአጠቃላይ የግብ  እድሎችን በመጨረስ በኩል ጠንክረን መስራት ይኖርብናል፡፡ ›› ሲሉ ከጨዋታው በኃላ አስተያየታቸውን ሰጥተዋል፡፡
ሁለቱ ቡድኖች የመልስ ጨዋቸውን በመጪው እሁድ የሚያደርጉ ሲሆን በድምር ውጤት አሸንፎ የሚያልፈው ክለብ  በአንደኛው ዙር የደቡብ አፍሪካው ሱፐርስፖርት ዩናይትድ እና የቦትስዋናው ጋቦሮኔ ዩናይትድ አሸናፊን ይገጥማል፡፡
{jcomments on}
"
"የቤትኪንግ ኢትዮጵያ ፕሪምየር ሊግ 4ኛ ሳምንት ዓበይት ጉዳዮች (፫) – አሰልጣኞች ትኩረት
በአራተኛ ሳምንት ቤትኪንግ የኢትዮጵያ ፕሪምየር ሊግ ትኩረት ሳቢ አሰልጣኝ ነክ ጉዳዮች እና ዐበይት አስተያየቶችን እነሆ ብለናል።
👉”በማሸነፍ ውስጥም ስለመሻሻል ማሰብ” የአሰልጣኞቻችን በጎ ጅምር
በሀገራችን እግርኳስ ከቅርብ ጊዜያት ወዲህ በስፋት እየተለመደ በመጣው የአሰልጣኞች ድህረ ጨዋታ አስተያየቶች ውስጥ የተሸነፈው ቡድን አሰልጣኝ በዳኝነት፣ በተጫዋቾች ጉዳት፣ በሜዳውና መሰል ጉዳዮች ላይ ሽንፈቱን ማሳበብ  በተቃራኒው የአሸናፊው ቡድን አሰልጣኝ ደግሞ ያሸነፈበት መንገድ በውል ባልተለየበት ሁኔታ በደስታ ስካር ቡድኑ ሙሉ እንደሆነና መሻሻል የሚገባቸው ነገሮችን ቸል ያለ ገራገር አስተያየት መስጠታቸው የተለመደ ነው።
በዘመናዊ የእግርኳስ አስተሳሰብ ውስጥ ቡድኖች በመረጡት የጨዋታ መንገድ ከፍፁም የበላይነት ጋር ጨዋታዎችን እያሸነፉ እንኳን አሰልጣኞቹ ግን ከተጫዋቾቻቸው “ፍፁማዊነት” ይጠብቁ ይመስል ሲረኩ አይስተዋልም።
ታድያ በሀገራችንም ምንም እንኳን በተግባር የተፈተነ ባይሆንም አሁን አሁን ግን እግርኳስን በጥልቀት ለመረዳት የሚጥሩ አንዳንድ አሰልጣኞች በሊጉ ብቅ ብቅ ማለታቸውን ተከትሎ በማሸነፍ ውስጥም ስለመሻሻል የሚናገሩ፣ በቀላሉ በቡድናቸው እንቅስቃሴ የማይረኩ አሰልጣኞች ቢያንስ በድህረ ጨዋታ አስተያየቶች ላይ መታዘብ ጀምረናል።
ለማሳያነትም በ4ኛ ሳምንት ከተደረጉ ጨዋታዎች መካከል ድሬዳዋ ከተማ ጅማ አባጅፋርን ቢረታም፤ ፋሲል ከተማም ተፈትኖም ቢሆን ወላይታ ድቻን ከረታበት ጨዋታ በኋላ የሁለቱም ቡድኖች አሰልጣኞች ቢያሸንፉም ያልረኩባቸው ነገር ስለመኖራቸው አልሸሸጉም።
የድሬዳዋ ከተማው አሰልጣኝ ፍሰሐ ጥዑመልሳን ከጨዋታው መጠናቀቅ በኋላ ውጤቱ ራስ መተማመንን በማሳደግ ረገድ ከሚኖረው አስተዋጽኦ ባለፈ በጨዋታው አለመደሰቱን ሲገልፅ የፋሲል ከነማው አሰልጣኝ ሥዩም ከበደ ደግሞ ውጤት ከማስመዝገባቸው በዘለለ ብዙ ክፍተቶች መኖሩን ሳይሸሽጉ እነዚህን ለማሻሻል እንደሚሰሩ ተናግረዋል።
👉የተጋጣሚ አጨዋወት ላይ የተመሰረተው የአሰልጣኞች አቀራረብ
በ4ኛ የጨዋታ ሳምንት ከተመለከትናቸው ጨዋታዎች መካከል ሙሉጌታ ምህረት ኢትዮጵያ ቡናን፣ ደለለኝ ደቻሳ ፋሲል ከነማን፣ ደግአረገ ይግዛው ባህር ዳር ከተማን በገጠሙባቸው ጨዋታች ላይ ቡድኖቻቸው ለወትሮ ከሚከተሏቸው አቀራረቦች በመጠኑም ቢሆን ለወጥ ያለን አቀራረብ አስመልክተውናል።
በተለይ ሙሉጌታ ምህረት ከጨዋታው ይዘውት የሚወጡት ነጥብን አስፈላጊነት ከግምት በማስገባት እጅግ ጥብቅ የመከላከል አጨዋወትን በቡናው ጨዋታ ላይ ተግብረዋል። በዚህም ቡናዎችን አላፈናፍን ብለው የረባ ጥቃት ከመሰንዘር አግደዋቸዋል። የማጥቃት ምርጫቸውን በተከላካዮች ጀርባ የሚጣል ኳስ ላይ በማድረግም ብቸኛዋን ጎል በብሩክ በየነ አማካኝነት አስቆጥረው ውጤት አግኝተውበታል። በተለይም የቡና ዋነኛ የማጥቃት መስመር የሆነው አቡበከር ነስር የተሰለፈበትን የቡድኑን የግራ ወገንም ሆነ አቤል ከበደ የነበረበትን የቀኙን ክፍል ሀዋሳዎች የተቆጣጠሩበት መንገድ አዋጭ ሆኖላቸዋል። የቡናን ቅብብሎች እንዳይከወኑ በራሱ ሜዳ ከማፈን ይልቅ የመስመር አጥቂዎች እና ተከላከዮቻቸውን በማቀራረብ እንዲሁም አማካዮችን ክፍተት በማሳጣት ሀዋሳዎች ተጋጣሚያቸው ወደ ሳጥናቸው እንዳይደርስ አድርገውት ውለዋል።
ደለለኝ ደቻሳ ከጨዋታ በፊት በሰጡት አስተያየት በፋሲል አጨዋወት ላይ የተመሰረተ አቀራረብ ይዘው እንደሚገቡ ገልፀው የነበረ ቢሆንም  በመጀመርያዎቹ ደቂቃዎች ላይ ጎሎች ተቆጥረውባቸው የመጀመርያ እቅዳቸው ያልተሳካ መስሎ ነበር። ሆኖም በፍጥነት ሁለት ጎሎች አስቆጥረው አቻ ከሆኑ በኋላ በአማካይ ክፍል ባሰለፏቸው ሁለት የተከላካይ አማካዮች የፋሲልን የማጥቃት እንቅስቃሴም ሆነ ተጫዋቾችን ለመቆጣጠር ያደረጉት ጥረት ቢያንስ አንድ ነጥብ ሊያስገኝላቸው ተቃርቦ ነበር። ከኃላ በሰሯቸው ክፍተቶች የተቆጠሩት ግቦች ዕቅዳቸውን ያፋልሰው እንጂ እንዳሰቡት የተጋጣሚያቸውን አማካይ ክፍል እንቅስቃሴ ቢገድቡ ፋሲሎች ክፍተት ፍለጋ በሚያደርጉት ጥረት እንደቡናው ጨዋታ ሁሉ ለድቻዎች የመልሶ ማጥቃት ዕድል ሊከፍቱ በቻሉ ነበር።
በተመሳሳይ ባህር ዳርን የገጠሙት አሰልጣኝ ደግአረገ ይግዛው የፋሲል ተካልኝን የአጨዋወት መንገድ የተረዱት የሚመስል መልኩ የአማካይ ተጫዋቾችን በማብዛት ቡድኑ በቅጡ ቅብብል እንዳያደርግ ገድበውታል። በዚህም የአማካይ እና የአጥቂ ክፍሉ እንዲሁም በአማካይ ተጫዋቾች መካከል የነበረውን የመገናኛ መንገድ ከመዝጋታቸው ባሻገር የጎል ምንጭ የሆነው ፍፁም ዓለሙ ድንገተኛ የማጥቃት ሩጫዎችንም ሰፊ ክፍተት ባለመስጠት ገድበውት ውለዋል። በሜዳው ቁመት ቡድኑ የነበረው ጥቅጥቅነትም የማጥቃት ባህሪ ያላቸው የባህር ዳር ተጫዋቾች እንቅስቃሴ በተጫዋቾቻቸው የቅርብ ርቀት ቁጥጥር እንዲደረገበት እንዲሁም ንክኪዎቻቸውን በቀላሉ ለማቋረጥ ቀላል አድርጎላቸዋል።
👉 የፋሲል ተካልኝ ቅድመ ጨዋታ አስተያየት
በዚህ ሳምንት ትኩረት ከሳቡ አስተያየቶች መካከል የባህር ዳሩ አሰልጣኝ ፋሲል ተካልኝ የቡድናቸው ቁልፍ ተጫዋች የሆነው ፍፁም ዓለሙ ከጨዋታ ጨዋታ አቋሙ እየደበዘዘ ስለመምጣቱ ተጠይቀው የሰጡት ምላሽ ነበር። ፍፁም የቡድኑ ወሳኝ የማጥቂያ መሳርያ ከመሆኑ ጋር ተያይዞ በጨዋታዎች ላይ በተጋጣሚ ተጫዋቾች ጥብቅ ትኩረት ሲደረግበት ይስዋላል። ይህን ተከትሎም አሰልጣኙ ተጫዋቾቹን ለማቆም አላስፈላጊ ጥፋቶች እየተሰሩበት ስለመሆኑ ገልፀው ዳኞች ለመሰል ተጫዋቾች ጥበቃ ሊያደርጉ እንደሚገባ ገልፀዋል።
” ፍፁም በመጀመርያ ቀን ሁሉም ሊያያቸው የሚወዳቸው አይነት ማራኪ ጎሎች ስላገባ በቀጣይ ጨዋታዎች ከእርሱ በጣም ስለተጠበቀ የደበዘዘ መሰለ እንጂ ከዛ በኋላም ጥሩ ሲንሳቀስ እና ተጋጣሚ ሲያስቸግር አይቻለሁ። ከሁሉም በላይ ግን ተጋጣሚዎቻችን እሱን ለማቆም አላስፈላጊ እና ከሚገባው በላይ ጉልበት እየተጠቀሙ ስለሆነ ዳኞች እንዲህ አይነት ተጫዋቾችን መጠበቅ ይገባቸዋል ብዬ አስባለሁ።” ብለዋል።
👉 ተስፋ ያልቆረጡት ጳውሎስ ጌታቸው
በውጤትም ሆነ በአስተዳደራዊ ቀውስ ውስጥ የሚገኘው ጅማ አባ ጅፋርን እየመሩ የሚገኙት ጳውሎስ ጌታቸው ከጨዋታ በፊት እና በኋላ በሚሰጧቸው አስተያየቶች በቡድኑ ተስፋ እንደማይቆርጡ ሲገልፁ እየተስተዋለ ይገኛል።
በዚህኛው ሳምንት ምንም እንኳን ቡድኑ ሽንፈት ቢያስተናግድም አሰልጣኙ አሁንም ቢሆን ተስፋ እንደማይቆርጡ ሀሳባቸውን ሰጥተዋል። አሰልጣኙ ሲናገሩ “ብዙ ጨዋታዎች አሉ። ድጋፍ እስካለን ድረስ የሚደረገውን ነገር ለማድረግ እስከመጨረሻው ድረስ የጅማ አባ ጅፋር ደጋፊ እና ሕዝብ አደራ ስላለብኝ እታገላለሁ።”ሲሉ ተደምጠዋል።
ዐበይት ድሕረ ጨዋታ አስተያየቶች
👉 አብርሀም መብራቱ በተከላካዮች ስህተት ስለተቆጠረው ግብ…
“የምንፈልገውን የአጨዋወት ሒደት ተከትለን ስንሠራ እንደዚህ ዓይነት ስህተቶች ይሰራሉ። ያም ሆኖ ግን ያንኑ የአጨዋወት መንገዳችንን አልቀየርንም። ስለዚህ በቀጣይ እንደዚህ ዓይነት ስህተቶች እንዳይሰሩ እናደርጋለን እንጂ ይሄ ስህተት ተሰርቷል ብለን የአጨዋወት ፍልስፍናችንን አንቀይርም።”
👉ሙሉጌታ ምህረት ከሁለት ተከታታይ ሽንፈት በኋላ ስላገኙት ድልና ስለተከተሉት መንገድ…
“ተከታታይ ሽንፈቶችን ካስተናገድን በኋላ ነጥብ ያስፈልገን ነበር። እርግጥ ከሰበታ ከተማ፣ ቅዱስ ጊዮርጊስ እና ኢትዮጵያ ቡና ነጥብ ማገኘት ይከብዳል። ምንም ቢሆንም ግን በራሳችን ላይ ህልውናችንን ወስነን ነበር የመጣነው። ነጥቡ እንደሚያስፈልገን አምነን ነበር፣ ይህም ተሳክቶልናል። በአጠቃላይ ግን ነጥቡ ስለሚያስፈልገን አጨዋወታችንን ገድበን ተጫውተናል።”
👉ካሳዬ አራጌ ስለ አማራጭ የጨዋታ ስልት…
“አንድ ቡድን መሐል ላይ ተከማችቶ ሲጫወት መስመሩን ይለቅልሃል። በዚህ ደግሞ መስመሩን በመጠቀም የግብ እድል መፍጠር አልያም መስመሩን በመጠቀም መሐሉን ማስከፈት ነው የምትችለው። ሌላው አማራጭ ተጋጣሚ የተከማቸበት ቦታ ላይ ረጅም ኳሶችን መጣል ነው። ሌላ የተለየ አማራጭ ግን አይኖርም። ግን በዝግ ቦታዎች ላይ ክፍተቶችን ፈልጎ ማግኘት የተጫዋች ብቃት ይጠይቃል።”
👉ሥዩም ከበደ ስለሙጂብ ቃሲም …
“ሙጂብ ሳጥን አካባቢ ያለው ነገር በሙሉ ጥሩ ነው፤ ምክንያቱም የጎል ሰው ነው። ልምምድ ላይም እንደዛው ነው፤ ልምምድ ላይ የሚያደርጋቸውን ነገሮች እዚህም ያደርጋቸዋል። እንደውም ሦስት ብቻ አይደለም ቦታው ላይ እንደመገኘቱ አጥቃቀሙን የበለጠ ቢያስተካክል ኖሮ ደግሞ ደብል ሐት-ትሪክ መስራት የሚችልበት አቅም አለው። በጣም ተስፈኛ ነው። ወደፊትም ለሀገር ብዙ የሚጠቅም ነው። ብዙ ነገሮችን እያሻሻለ ይሄዳል ብዬም ተስፋ አደርጋለሁ።”
👉 ደለለኝ ደቻሳ ስለ ዳኝነት…
“በፍፁም ቅጣት ምቱ መሰጠት እና መደገም ሳይሆን ሊጋችን ላይ ለሁሉም ቡድን ዳኝነት እኩል ቢሆን ብዬ የግል አስተያየቴን እሰጣለሁ። አዳማን ባሸነፍንበት ጨዋታም የዳኞች ስህተቶች ነበሩ። በየጨዋታው የዳኝነት ስህተት ዋጋ እያስከፈለን ነው። ስለዚህ የሚመለከተው አካል ቡድኖችን በእኩል ዓይን ቢያይ ብዬ የግል አስተያየቴን እሰጣለሁ። ተጫዋቾቼ ማድረግ ያለባቸውን ነገር እያደረጉ ሳለ አላስፈላጊ ካርዶች ከጨዋታው ሪትም እንዲወጡ ያደረገበት ሒደት ስላለ ይታሰብበት ነው የምለው።”
👉ደግአረገ ይግዛው ስለአህመድ ሁሴን…
“አህመድ ሁሴን ገና እያደገ ያለ ተጫዋች ነው፤ የልምድ እጥረቶች አሉበት። ሆኖም ግን ሦስተኛው የሜዳ ክፍል ላይ ተጋጣሚ ተከላካይ ላይ ጫና የመፍጠር እንቅስቃሴው በጣም ጥሩ ነው። ጎል ላይ የሚገኝበትም መንገድ እንደተመለከታችሁት ነው። የመጨረሻ ንኪኪው ላይ ብዙ ስራ ይጠይቃል። ከጎል ስለራቀ እና ወደ ጎል ለመምጣት ያለው ጉጉት ከፍተኛ ስለሆነ አንዳንዴ ለማመን የሙያስቸግሩ ኳሶች ይሳታሉ። በሂደት ግን ይመጣል ብለን ተስፋ እናደርጋለን። እኛም በእሱ ተስፋ አንቆርጥም።”
👉ፋሲል ተካልኝ ተገቢ ነው ስላሉት የወልቂጤ ሽንፈት…
በመጀመሪያ ተጋጣሚዎችን እንኳን ደስ ያላችሁ ማለት እፈልጋለሁ። በመጀመሪያው አጋማሽ በተለይ ጎል ከገባብን በኋላ በአካልም በአዕምሮም ደክመን የታየንበት ነበር። እንደአጠቃላይ እንደ 90 ደቂቃ ጥሩ አልተጫወትንም። በቡድኔ ደስተኛ አይደለሁም። መሸነፋችን የሚጠበቅ ነው ፤ ጥሩ ካልተጫወትን። ግን ያው እግር ኳስ ነው እና ለሚቀጥለው ጨዋታ ራሳችንን አዘጋጅተን እንመጣለን።
👉ዘርዓይ ሙሉ የውጪ ተጫዋቾችን በጨዋታ ዕለት ስብስብ አለመካተታቸው ስላለው ተፅዕኖ…
“እጅግ በጣም ተፅዕኖ አለው። አንደኛ ከቋሚ አሰላለፍ ውስጥ ሦስት ተጫዋቾች ጉዳት ላይ ይገኛሉ። ከውጪ ያመጣናቸው ተጫዋቾችም በየቦታው በድኑን ይጠቅማሉ ብለን ነው። ቢያንስ ከዋና ቡድኑ ወደ ሰባት ተጫዋቾች የሉንም ማለት ነው። በዚህ መንገድ ነው ሦስቱንም ጨዋታ ያደርገነው። ይሄ ሌላው ፈታኝ ነገር ነው የሆነብን። ለወልቂጤው ጨዋታም ይደርሱ እንደሆን አላውቅም።”
"
"የታደለ መንገሻ ሃት-ትሪክ ደደቢትን ወደ ድል መራ
የ13ኛው ሳምንት መርሃ ግብሩን በአፍሪካ ቻምፒዮንስ ሊግ ምክንያት የተራዘመበት ደደቢት አርብ ምሽት ከመብራት  ኃይል ጋር ባደረገው ተስተካካይ ጨዋታ በድራማዊ ትእይንቶች ታጅቦ 4-2 አሸንፎ ደረጃውን አሻሽሏል፡፡

ግብ በማስቆጠር ቅድሚያውን የያዙት መብራት ኃይሎች ነበሩ፡፡ በ4ኛው ደቂቃ ከበረከት ይስሃቅ  የተሸገረለትን ግሩም ኳስ ተጠቅሞ ራምኬ ሎክ መብራት ኃይልን መሪ የምታደርግ ግብ ኣስቆጥሯል፡፡ በ18ኛው ደቂቃ  ደደቢት በድንቅ አማካዩ ታደለ መንገሻ ግሩም ግብ አቻ መሆን ቢችሉም መብራት ኃይል አብዱልከሪም ሃሰን ባስቆጠራት  ግብ በድጋሚ ወደ መሪነት ተመልሷል፡፡ የመጀመርያው አጋማሽ የተጠናቀቀውም በመብራት ኃይል 2-1 መሪነት ነው፡፡
በ2ኛው አጋማሽ አሰልጣኝ ንጉሴ ደስታ የተጫዋቾች ለውጥ በማድረግ ግብ ለማስቆጠር ጥረት ሲያደርግ መብራት  ኃይሎች በበኩላቸው በጥልቀት በማፈግፈግ መከላከልን መርጠዋል፡፡ ይህ የመብራት ኃይል መከላከል እስከ 83ኛው ደቂቃ  ድረስ ዘልቆ ውጤቱን ላስጠበቅ ጥረት ቢያደርጉም የታደለ መንገሻ ግሩም ግብ ሁሉንም ነገር አበላሽቶባቸዋል፡፡
በ89ኛው ደቂቃ ሽመክት ጉግሳ ተጨማሪ ግብ አክሎ ደደቢት ወደ መሪነት ሲቀይረው በ91ኛው ደቂቃ  የተገኘችውን ፍፁም ቅጣት ምት ታደለ መንገሻ ወደ ግብ ቀይሮ በመጨረሻም በደደቢት 4-2 አሸናፊነት ተጠናቋል፡፡
ደደቢት ይህንን ጨዋታ ማሸነፉን ተከትሎ 5 ተስተካካይ ጨዋታ እየቀረው በ15 ነጥብ 6ኛ ደረጃ ላይ ተቀምጧል፡፡
{jcomments on}
"
"የታደለ መንገሻ ሃት-ትሪክ ደደቢትን ወደ ድል መራ
የ13ኛው ሳምንት መርሃ ግብሩን በአፍሪካ ቻምፒዮንስ ሊግ ምክንያት የተራዘመበት ደደቢት አርብ ምሽት ከመብራት  ኃይል ጋር ባደረገው ተስተካካይ ጨዋታ በድራማዊ ትእይንቶች ታጅቦ 4-2 አሸንፎ ደረጃውን አሻሽሏል፡፡

ግብ በማስቆጠር ቅድሚያውን የያዙት መብራት ኃይሎች ነበሩ፡፡ በ4ኛው ደቂቃ ከበረከት ይስሃቅ  የተሸገረለትን ግሩም ኳስ ተጠቅሞ ራምኬ ሎክ መብራት ኃይልን መሪ የምታደርግ ግብ ኣስቆጥሯል፡፡ በ18ኛው ደቂቃ  ደደቢት በድንቅ አማካዩ ታደለ መንገሻ ግሩም ግብ አቻ መሆን ቢችሉም መብራት ኃይል አብዱልከሪም ሃሰን ባስቆጠራት  ግብ በድጋሚ ወደ መሪነት ተመልሷል፡፡ የመጀመርያው አጋማሽ የተጠናቀቀውም በመብራት ኃይል 2-1 መሪነት ነው፡፡
በ2ኛው አጋማሽ አሰልጣኝ ንጉሴ ደስታ የተጫዋቾች ለውጥ በማድረግ ግብ ለማስቆጠር ጥረት ሲያደርግ መብራት  ኃይሎች በበኩላቸው በጥልቀት በማፈግፈግ መከላከልን መርጠዋል፡፡ ይህ የመብራት ኃይል መከላከል እስከ 83ኛው ደቂቃ  ድረስ ዘልቆ ውጤቱን ላስጠበቅ ጥረት ቢያደርጉም የታደለ መንገሻ ግሩም ግብ ሁሉንም ነገር አበላሽቶባቸዋል፡፡
በ89ኛው ደቂቃ ሽመክት ጉግሳ ተጨማሪ ግብ አክሎ ደደቢት ወደ መሪነት ሲቀይረው በ91ኛው ደቂቃ  የተገኘችውን ፍፁም ቅጣት ምት ታደለ መንገሻ ወደ ግብ ቀይሮ በመጨረሻም በደደቢት 4-2 አሸናፊነት ተጠናቋል፡፡
ደደቢት ይህንን ጨዋታ ማሸነፉን ተከትሎ 5 ተስተካካይ ጨዋታ እየቀረው በ15 ነጥብ 6ኛ ደረጃ ላይ ተቀምጧል፡፡
{jcomments on}
"
"የአሰልጣኝ ሰውነት ቢሻው ጋዜጣዊ መግለጫ
አሰልጣኝ ሰውነት ቢሻው ለሦስተኛ ጊዜ በደቡብ አፍሪካ አስተናጋጅነት ለሚካሄደውና በሀገር ውስጥ ሊጎች ብቻ የሚገኙ ተጫዋቾችን ለሚያሳትፈው ውድድር የኢትዮጵያ ብሄራዊ ቡድን ለመጀመሪያ ጊዜ ለመሳተፍ በዝግጅት ላይ ይገኛል፡፡
ይህንን አስመልክቶም የቡድኑ አሰልጣኝ አጠቃላይ ጉዳዮችን በተመለከተ ረቡዕ ከሰዓት መግለጫ ሰጥተዋል። በመግለጫውም ስለቀጣይ ግላዊ እቅዳቸው፣ ስለ ተጫዋቾች ምርጫና አመራረጡ፣ ከውድድሩ ምን መጠበቅ እንዳለበት ከጋዜጠኞች  ጋር በጥያቄና መልስ መልክ ቆይታ አድርገዋል፡፡
ስለ ዝግጅታቸው
እንደዚህ ቀደሙ በርካታ ተጫዋቾችን ይዘን ዝግጅት መጀመር አልቻልንም፣ ለዚህ ደግሞ ምክንያቱ ከካፍ የመጣው  መመሪያ ነው ተጫዋቾቹ ቶሎ የህክምና ምርመራ ማድረግ ስለነበረባቸው እና እሱም በጊዜ ተጠናቆ መግባት ስለነበረበት ያን ማድረግ (በዛ ያሉ ተጫዋቾችን ማሳተፍ) ተቸግረናል በተቻለ መጠን ግን ጥሩ የዝግጅት ጊዜ አድርገናል ፡፡
ስማቸው ከጊኒ ብ/ቡድን አሰልጣኝነት ጋር ስለመያያዙ
የውጪ ሀገራት ብሄራዊ ቡድኖች ጋር በተያያዘ የተወራው ወሬ ከእውነት የራቀ ነው፡፡ እርግጥ አሰልጥንልን ብለው  የጠየቁ በርካታ ቡድኖች አሉ እኔ ግን ማንንም አልጠየኩም፡፡ ነገር ግን ከብ/ቡድኑ ከተለየው በኋላ በቀጣይ በርካታ  ውድድሮችን እና ስፖርተኞን ለማየት እና ለመመልመል እቅድ ይዣለው፡፡
ስለ ዳዊት እስጢፋኖስ
ከዳዊት ጋር የግል ችግር የለብኝም፤ ወቅታዊ አቋሙም ጥሩ እንደሆነ አውቃለሁ። ነገር ግን እንዳልኩት ምርጫው የተከናወነው በየቦታው በሚታየው ክፍተት ላይ ነው፡፡ በእርሱ ቦታ ላይ ደግሞ ልጆች አሉ፡፡ እሱ የአጥቂ ስፍራ ተጫዋች ቢሆን ኖሮ ካለብኝ እጥረት አንፃር እመርጠው ነበር፡፡
ዋልያዎቹ ዛሬ ረፋድ ቀለል ያለ ልምምድ ካደረጉ በኋላ እርስ በእርስ ለሁለት በመከፈል ጨዋታ አድርገዋል፡፡
አንደኛው ቡድን በግብጠባቂነት ጀማል ጣሰው፤ እንዲሁም ሥዩም፣ ደጉ፣ ቶክ፣ አበባውን በተከላካይነት እንዲሁም  ታደለ፣ ምንተስኖት፣ ሰለሀዲንና ፋሲካን በአማካይነት ማናዬ እና ኤፍሬምን ደግሞ በፊት ተሰላፊነት ይዞ ነበር፡፡
ሌላኛው ቡድን ላይ ደግሞ ግብ ጠባቂ ደረጄ (ግማሽ ላይ በታሪኩ ተቀይሯል) ዓይናለም፣ ቢያድግልኝ፣ አሉላ እና ብርሀኑን በተከላካይነት፣ በአማካይነት ደግሞ አሥራት፣ አዳነ፣ ምንያህል እና በኃይሉን ይዞ ነበር። ፊት ላይ ደግሞ ኡመድ እና ዳዊትን አድርጎ ነበር፡፡
ምንጭ ኑራ ኢማም
"
"የአሰልጣኞች አስተያየት | አዳማ ከተማ 0-0 ሲዳማ ቡና
ከአራተኛ ሳምንቱ የመጨረሻ ጨዋታ በኃላ የተጋጣሚዎቹ የአዳማ ከተማ እና ሲዳማ ቡና አሰልጣኞች ከሱፐር ስፖርት ጋር ቀጣዩን ቆይታ አድርገዋል።
አሰልጣኝ አስቻለው ኃይለሚካኤል አዳማ ከተማ
ስለጨዋታው…
እንዳያችሁት ሁለታችንም ተሸንፈን ነው የመጣነው። ከዛ ለመውጣት ያደረግነው ትግል ነው እና ውጤቱ አልከፋኝም። ከሽንፈት እንደመምጣታችን ተጫዋቾች ላይ ጭንቀት አለ። ከዚህ የተነሳ አንዳንድ ጥቃቃን ስህተቶች አሉ ፤ በጉጉት የሳትናቸው። እነሱን ደግሞ በሚቀጥለው አሻሽለን ለመምጣት እንሞክራለን። በውጤቱ ግን አልተከፋሁም።
ስለሚቆራረጡ ቅብብሎች…
ያው ከጉጉት ነው ፤ ትንሽ ሜዳውም ያስቸግራል። በአብዛኛው ተጫዋቾች ጉዳት ላይም ናቸው። ስድስት ሰባት ልጆች ጉዳት ላይ ነው ያሉት። ቀይረን ያስገባነው አብዲሳም ከጉዳት ነው።  እና ከጉዳት ሲመለሱ ጥሩ ፍሰት ያለው ኳስ እንጫወታለን።
ጉዳቱ ከተከታታይ ጨዋታዎች ምክንያት ስለመሆኑ….
አዎ ሊሆን ይችላል። እኛ ሀገር አልተለመደም ፤ አዲስ ነገር ነው። በሂደት ይቀረፋል ብዬ አስባለሁ ፤ ያልለመድነው ስለሆነ ነው።
አሰልጣኝ ዘርዓይ ሙሉ ሲዳማ ቡና
ስለጨዋታው…
ኳሱን ይዘን ተረጋግተን መጫወት አልቻልንም። ዛሬ ጭራሽ ወደ ፊት የሚሄዱት በቀላሉ ነው የሚቆረጡት። ፊት ያለው ልጅ እንደተጀመረ ተጎዳ። የእሱ ቅያሪ ላይ የነበረው ልጅም ገብቶ ጥሩ ነገር አላሳየም። ዞሮ ዞሮ የመጨረሻ ቡድን የተሰራባቸው ልጆች በየጨዋታው መውጣታቸው ዋጋ እያስከፈለን ነው። ከመጀመሪያ አሰላለፍ ስድስት ሰባት ተጫዋች ማጣት ትንሽ ዋጋ እያስከፈለን ነው። በዚህ የተነሳ የበድኑ ሥነ ልቦና ወረድ ያለ የመስላል። ያው እግር ኳስ ነው ፤ ጠንክሮ ሰርቶ ወደ ውጤታማነት ለመምጣት መስራት ነው።
የውጪ ተጫዋቾችን አለማካተት ስላለው ተፅዕኖ…
እጅግ በጣም ተፅዕኖ አለው። አንደኛ ከቃሚ አሰላለፍ ውስጥ ሦስት ተጫዋቾች ጉዳት ላይ ይገኛሉ። ከውጪ ያመጣናቸው ተጫዋቾችም በየቦታው በድኑን ይጠቅማሉ ብለን ነው። ቢያንስ ከዋና ቡድኑ ወደ ሰባት ተጫዋቾች የሉንም ማለት ነው። በዚህ መንገድ ነው ሦስቱንም ጨዋታ ያደርገነው። ይሄ ሌላው ፈታኝ ነገር ነው የሆነብን። ለወልቂጤው ጨዋታም ይደርሱ እንደሆን አላውቅም።
"
"የአሰልጣኞች አስተያየት | ወልቂጤ ከተማ 1-0 ባህር ዳር ከተማ
በወልቂጤ አሸናፊነት ከተጠናቀቀው የዛሬው ጨዋታ በኋላ የቡድኖቹ አሰልጣኞች ለሱፐር ስፖርት ተከታዮቹን አስተያየቶች ሰጥተዋል።
አሰልጣኝ ደግአረገ ይግዛው ወልቂጤ ከተማ
ስለጨዋታው…
ተጋጣሚያችን ጠንካራው ባህር ዳር ከተማ ነው። የተወሰነ የቅርፅ ለውጥ አድርገን ነው ወደ ሜዳ የገባነው። የመረጥነው መንገድም አዋጥቶቶን የመጀመሪያውን አጋማሽ ጎል አግኝተን ወጥተናል። ሁለተኛው አጋማሽ ላይ ሙሉ ለሙሉ ኳስ ተቆጣጥረን የመሀል ሜዳ ብልጫውን ወስደን ለመጫወት አስበን ነበር የገባነው። ነገር ግን ያው ከውጤቱ ጋር ተያይዞ ተጫዋቾ ያንን ውጤት ለማስጠበቅ የነበራቸው ፍላጎት አለ ፤ ጫና አለ። ወጣ ገባ ያለ እንቅስቃሴ ነበር። ተጨማሪ ጎሎች ማግኘት የምንችልባቸው ዕድሎች ፈጥረናል። ልጆቻችን ሜዳ ውስጥ የነበራቸው ታታሪነት ጨዋታውን አሸንፈው ለመውጣት ያሳየት ቁርጠኝነት በጣም የሚያስደስት ነው። የተመዘገበው ውጤት ይገባናል ብዬ ነው የማስበው።
ስለአህመድ ሁሴን…
አህመድ ሁሴን ገና እያሰገ ያለ ተጫዋች ነው ፤ የልምድ እጥረቶች አሉበት። ሆኖም ግን ሦስተኛው የሜዳ ክፍል ላይ ተጋጣሚ ተከላካይ ላይ ጫና የመፍጠር እንቅስቃሴው በጣም ጥሩ ነው። ጎል ላይ የሚገኝበትም መንገድ እንደተመለከታችሁት ነው። የመጨረሻ ንኪኪው ላይ ብዙ ስራ ይጠይቃል። ከጎል ስለራቀ እና ወደ ጎል ለመምጣት ያለው ጉጉት ከፍተኛ ስለሆነ አንዳንዴ ለማመን የሙያስቸግሩ ኳሶች ይሳታሉ። በሂደት ግን ይመጣል ብለን ተስፋ እናደርጋለን። እኛም በእሱ ተስፋ አንቆርጥም።
አሰልጣኝ ፋሲል ተካልኝ ባህር ዳር ከተማ
ስለጨዋታው…
በመጀመሪያ ተጋጣሚዎችን እንኳን ደስ ያላችሁ ማለት እፈልጋለሁ። በመጀመሪያው አጋማሽ በተለይ ጎል ከገባብን በኋላ በአካልም በአዕምሮም ደክመን የታየንበት ነበር። እንደአጠቃላይ እንደ 90 ደቂቃ ጥሩ አልተጫወትንም። በቡድኔ ደስተኛ አይደለሁም። መሸነፋችን የሚጠበቅ ነው ፤ ጥሩ ካልተጫወትን። ግን ያው እግር ኳስ ነው እና ለሚቀጥለው ጨዋታ ራሳችንን አዘጋጅተን እንመጣለን።
ቡድኑ በቶሎ ወደ ጨዋታ መንፈስ ስላለመመለሱ…
ጎል ሲያስተናግዱ ያንን መቀበል የቻሉ አልመሰለኝም። ገና ብዙ ደቂቃ እንዳለን መረዳት አልቻሉም። ከእጃችን የወጣውን ጨዋታ የታክቲክም የተጫዋችም ለውጥ በማድረግ እጃችን ውስጥ ለመመለስ ሞክረናል። ግን በስህተት ያታጀበ በመሆኑ በምንፈልገው መልኩ ቡድኔ ማጥቃትም የጎል ዕድል መፍጠርም አልቻለም። ከዚህ ብዙ መማር እና ብዙ መስራት እንደሚኖርብን ነው የምረዳው።
"
"የአሰልጣኞች አስተያየት | ድሬዳዋ ከተማ 2-0 ጅማ አባ ጅፋር
ከሱፐር ስፖርት ጋር የተደረገው የድሬዳዋ ከተማ እና ጅማ አባ ጅፋር አሰልጣኞች ድህረ ጨዋታ ቆይታ ይሄን ይመስል ነበር።
አሰልጣኝ ፍሰሀ ጥዑመልሳን ድሬዳዋ ከተማ
ስለጨዋታው…
“ጨዋታው ብዙም አላስደሰተኝም። ቡድኔ ከሦስቱ ጨዋታ አገግሞ ሦስት ነጥብ ማግኘቱ በራስ መተማመኑን ይጨምርለታል። በጨዋታው ግን ብዙም ደስተኛ አይደለሁም።”
መሻሻል ስላለባቸው ነገሮች…
“አሁንም ፊት ላይ ያለው ችግር እስካሁን አልተቀረፈም። ከዕረፍት በፊት የሳትናቸው ኳሶች ጫና ፈጥረውብናን። ሁለተኛ በሦስት ጨዋታ ቡድኑ ባላገኘው ውጤት ውስጣቸው ጥሩ ነገር ስለሌለ አንድ ጎል ለማስጠበቅ ሲሉ ማፈግፈግ አብዝተው ወደ መጠቃትም ሄደን ነበር። በሦስት ጨዋታ ገጥሞን የማያውቀው ነገር ነው የገጠመን። ገና ብዙ የምንሰራው ነገር አለ ፤ አስደሳች አይደለም። ሦስት ነጥቡ ግን ለነገ ስንቅ ይሆነናል ብዬ አስባለሁ።”
አሰልጣኝ ጳውሎስ ጌታቸው ጅማ አባ ጅፋር
ስለጨዋታው…
“እንዳያችሁት ነው ከዕለት ወደ ዕለት መሻሻሎች ነበሩ። በደንብ ኳሱን ተቆጣጥረን ተጫውተናል። ብዙ ኳሶች ስተናል ፤ ይህም የወዳጅነት ጨዋታዎች እጥረት ነው። ከዕረፍት በፊት ነበር መጨረስ የነበረብን። በአጋጣሚ ግን አልተሳካም። ብዙ የተከፋሁበት ነገር የለም ዘጠናውን ደቂቃ ኳስ ይዞ መጫወት ማለት በእዚህ ዓይነት አጭር የዝግጅት ጊዜ እና ካሉት አንዳንድ ንባራዊ ሁኔታዎች አንፃር ብዙ አልተከፋሁም።”
ስለቀጣይ ጉዞ
“ብዙ ጨዋታዎች አሉ። ድጋፍ እስካለን ድረስ የሚደረገውን ነገር ለማድረግ እስከመጨረሻው ድረስ የጅማ አባ ጅፋር ደጋፊ እና ሕዝብ አደራ ስላለብኝ እታገላለሁ።”
"
"የአሰልጣኞች አስተያየት | ፋሲል ከነማ 3-2 ወላይታ ድቻ
የዕለቱ ሁለተኛ ጨዋታ ከተጠናቀቀ በኋላ የቡድኖቹ አሰልጣኞች አሰተያየታቸውን ለሱፐር ስፖርት አካፍለዋል።
አሰልጣኝ ሥዩም ከበደ ፋሲል ከነማ
ስለጨዋታው…
ነጥብ ማግኘታችን ትልቅ ነገር ሆኖ ጨዋታው ሁለት ዓይነት መልክ አለው ማለት እችላለሁ። የመጀመሪያው 15 ደቂቃ የእኛ ቁጥጥር ጥሩ ይመስል ነበር 2-0 እየመራን። በዛው የመቀጠል አቅም ነበረን። ግን ስህተቶች ተፈጥረዋል እነሱንም ወደ ጨዋታው አምጥተናቸዋል። ከዚያ በኋላ የነበረው ነገር ነጥብ ለመያዝ የሚደረግ ሩጫ እንጂ የነበረንን የጨዋታ አካሄድ ለመጠበቅ ብዙም ጥሩ አልነበረም። ውጤቱን መያዙ እንዳለ ሆኖ ብዙ ክፍተቶች እንዳሉ አይተናል። ምክንያቱም ያገኘነውን ብልጫ አስጠብቀን መሄድ ሲገባን ከኃላም ከመሀልም የነበሩ ነገሮች የተበላሹ ነበሩ። በቀጣይ ጊዜ ለማስተካከል ጥረት እናደርጋለን። አሸንፈን መውጣታችን ለቀጣዩ ጥሩ ነው ብዬ አስባለሁ።
ስለሙጂብ ቃሲም …
ሙጂብ እዛ አካባቢ ያለው ነገር በሙሉ ጥሩ ነው ፤  ምክንያቱም የጎል ሰው ነው። ልምምድ ላይም እንደዛው ነው ፤ ልምምድ ላይ የሚያደርጋቸውን ነገሬች እዚህም ያደርጋቸዋል። እንደውም ሦስት ብቻ አይደለም ቦታው ላይ እንደመገኘቱ አጥቃቀሙን የበለጠ ቢያስተካክል ኖሮ ደግሞ ደብል ሐት-ትሪክ መስራት የሚችልበት አቅም አለው። በጣም ተስፈኛ ነው። ወደፊትም ለሀገር ብዙ የሚጠቅም ነው። ብዙ ነገሮችን እያሻሻለ ይሄዳል ብዬም ተስፋ አደርጋለሁ።
አሰልጣኝ ደለለኝ ደቻሳ ወላይታ ድቻ
ስለ ጨዋታው…
በጨዋታው መስራት የፈለግነውን ነገር እየሰራን ነበር። በተለይ በመጀመሪያው አጋማሽ በተከላካይ አቋቋም ስህተት ሁለት ጎሎች ከተቆጠሩ በኋላ ወደ ጨዋታው ለመመለስ ሙከራ አድርገናል  ፤ ተሳክቶልን ሁለት ጎሎች አስቆጥረናል። ተጫዋቾቼ ማድረግ ያለባቸውን ነገሮች አድርገዋል ብዬ አምናለው።
ስለፍፁም ቅጣት ምቱ መደገም…
በፍፁም ቅጣት ምቱ መሰጠት እና መደገም ሳይሆን ሊጋችን ላይ ለሁሉም ቡድን ዳኝነት እኩል ቢሆን ብዬ የግል አስተያየቴን እሰጣለሁ። በአዳማ ባሸነፍንበት ጨዋታም የዳኞች ስህተቶች ነበሩ። በየጨዋታው የዳኝነት ስህተት ዋጋ እያስከፈለን ነው። ስለዚህ የሚመለከተው አካል ኑድኖችን በእኩል ዓይን ቢያይ ብዬ የግል አስተያየቴን እሰጣለሁ። ተጫዋቾቼ ማድረግ ያለባቸውን ነገር እያደረጉ ሳለ አላስፈላጊ ካርዶች ከጨዋታው ሪትም እንዲወጡ ያደረገበት ሂደት ስላለ ይታሰብበት ነው የምለው።
"
"የአዲስ አበባ ከተማ ዋንጫ (ሲቲ ካፕ) ጥር 4 ይጀመራል
የአአ እግርኳስ ፌዴሬሽን ለ8ኛ ጊዜ ያዘጋጀው ሲቲ ካፕ የፊታችን ጥር 4 ይጀመራል፡፡
*በውድድሩ 7 የአአ ክለቦች እና ሙገር ሲሚንቶ በተጋባዥነት ይሳተፋሉ፡፡
*በብሄራዊ ቡድኑ ዝግጅት ምክንያት ለ40 ቀናት የተቋረጠው ፕሪምየር ሊግ አለመኖርን ተከትሎ ውድድሩ መዘጋጀቱ ቡድኖቹ በውድድር መንፈስ ውስጥ እንዲቆዩ ያግዛል ተብሏል፡፡
የእጣ አወጣጡ ስነስርአት ቅዳሜ ተካሂዶ በምድብ 1 ደደቢት፣ መከላከያ፣ ኢትዮጵያ ቡና እና ኢትዮጵያ ንግድ ባንክ በምድብ 2፡ ቅ/ጊዮርጊስ ፣ ኢትዮጵያ መድን፣ ፣ ሙገር ሲሚንቶ እና መብራት ኃይል ተደልድለዋል፡፡
ጥር 4 በሚደረገው የመክፈቻ ጨዋታ ኢትዮጵያ ቡና ከ ደደቢት ይጫወታሉ
ውድድሩ ከዚህ ቀደም 7 ጊዜ ሲካሄድ ቅዱስ ጊዮርጊስ 3 ጊዜ፣ ኢትዮጵያ ቡና እና መብራት ኃይል 2 ጊዜ ዋንጫውን አንስተዋል፡፡ አምና በተካሄደው ውድድር ኢትዮጵያ ቡና ኢትዮጵያ ንግድ ባንክን አሸንፎ የዋንጫ ባለቤት መሆኑ ይታወሳል፡፡
"
"የአዲስ አበባ ከተማ ዋንጫ – ኢትዮጵያ ንግድ ባንክ ከ ኢትዮጵያ ቡና
ከደረጃ ጨዋታም በላይ
የአዲስ አበባ ከተማ ዋንጫ በደረጃ ጨዋታ ዛሬ ኢትዮጵያ ንግድ ባንክ እና ኢትዮጵያ ቡናን ያገናኛል፡፡ በግማሽ  ፍፃሜው በኢትዮጵያ መድን ሳይጠበቅ ሽንፈት የደረሰበት የአሰልጣኝ ፀጋዬ ኪዳነማርያም ንግድ ባንክ እና በቅዱስ  ጊዮርጊስ ከባድ ሽንፈትን ያስተናገዱት የጳውሎስ ጌታቸው ቡና የዛሬ 10 ሰአቱን ጨዋታ ከሽንፈታቸው ለማገገም  ይጠቀሙበታል፡፡ ጨዋታው ያን ያህል ወሳኝ ባይሆንም የእለቱ ገቢ 70 በመቶ ለጋዜጠኛ መኳንንት በርሄ ህክምና ድጋፍ  የሚውል በመሆኑ አላማው ትልቅ ነው፡፡
የደረጃ ጨዋታው ከመከናወኑ ቀደም ብሎ በ8 ሰአት ለጋዜጠኛ መኳንንት በርሄ ድጋፍ በሚውል የወዳጅነት  ጨዋታ በሰሜን አሜሪካ የሚገኙ የቀድሞ ተጫዋቾች ከ ጋዜጠኞች ጋር ጨዋታ ያደርጋሉ፡፡ የቀድሞዎቹ ተጫዋቾች ለዚህ በጎ  አላማ ጉዟቸውን ሳይቀር የሰረዙ ሲሆን ተመልካቹም በብዛት ስቴድየም በመገኘት የጋዜጠኛውን ህይወት ይታደጋል ተብሎ  ይጠበቃል፡፡
{jcomments on}
"
"የኢትዮጵያ ፕሪሚየር ሊግ እሁድ በሚደረጉ ጨዋታዎች ይጀመራል
በብሄራዊ ቡድኑ የቻን ዝግጅት ለ40ቀናት ያህል ተቋርጦ የነበረው የኢትዮጵያ ፕሪሚየር ሊግ በ10ኛ ሳምንት  እሁድ እና ሰኞ በሚደረጉ ጨዋታዎች ይጀመራል፡፡  ስድስቱንም ጨዋታ አሸንፎ በደረጃ ሰንጠረዡ አናት ላይ የተቀመጠው  ቅዱስ ጊዮርጊስ ወደ አርባምንጭ ተጉዞ አርባምንጭ ከነማን ይጎበኛል፡፡ የቡድኑ ተጫዋቾች ከቻን መልስ በማገገማቸው  ለጨዋታ ብቁ ይሆናሉ ተብሎ ይጠበቃል፡፡ በአንፃሩ አርባምንጭ ከነማዎች ከውድድሮች ርቀው መቆየታቸው በአእምሮ እና  በአካል ብቃቱ በኩል ተዳክመው ሊመጡ ይችላሉ፡፡
በ9ኛ ደረጃ ላይ የሚገኘው ኢትዮጵያ ቡና ወደ አሰላ አቅንቶ ሙገር ሲሚንቶን ይገጥማል፡፡ በአዲስ አበባ ከተማ ዋንጫ ላይ የተካፈሉት ሁለቱ ቡድኖች እሁድ በ9 ሰአት በደራርቱ ቱሉ ስታዲየም ይጫወታሉ፡፡
በሊጉ ግርጌ ላይ የሚገኙት ዳሸን ቢራ እና መብራት ኃይል በፋሲለደስ ስታዲየም 9 ሰአት ላይ ይጫወታሉ፡፡  እስካሁን ምንም ግብ ያላስቆጠረው ዳሸን ቢራ እና እድግ ተዳክሞ የቀረበው መብራት ኃይል ከአደጋው ዞን ለመውጣት  የግድ ይህንን ጨዋታ ማሸነፍ አለባቸው፡፡
ሀረር ላይ ሐረር ቢራ ሲዳማ ቡናን የሚያስተንግድበት ጨዋታም በሳምንቱ መጨረሻ ከሚካሄዱ ጨዋዎች አንዱ ሲሆን የክለቦቹን የውድድር አመት እጣ ፈንታ የሚወስን ወሳኝ ጨዋታ ነው፡፡
ሰኞ በብቸኝነት በሚደረገው ጨዋታ የአዲስ አበባ ዋንጫ የፍፃሜ ተፋላሚው ኢትዮጵያ መድን ወላይታ ዲቻን  ያስተናግዳል፡፡በአዲስ አበባ በርካታ ደጋፊዎች ያሉት ወላይታ ዲቻ ከ6 ተከታታይ ጨዋዎች የአቻ ውጤት አገግሞ ወደ  አሸናፊነት ለመመለስ ፤ ቀስ በቀስ ወደ ውድድር ሪትም እየገባ ያለው መድንም ከዋረጅ ቀጠናው ለመራቅ ሰኞ በ11  ሰአት ይጫወታሉ፡፡
{jcomments on}
"
"የኢትዮጵያ ፕሪምየር ሊግ የ9 ሳምንታት 5 ነጥቦች
እስካሁን በተካሄዱት የ9 ሳምንት ጨዋታዎች ላይ ተሞርኩዞ የቅዱስ ጊዮርጊስን የበላይነት ፣ የክልል ክለቦችን እንቆቅልሽ ፣ የደደቢትን ፈተና ፣ የግብ ድርቅን እና የፀጋዬ/ንግድ ባንክን ጥምረት በማንሳት አብርሃም ገ/ማርያም የፕሪምየር ሊጉ የ9 ሳምንታት ጉዞ ምን እንደሚመስል ለመዳሰስ ይሞክራል፡፡
ደደቢት የአምና ክብሩን የማስጠበቅ ፈተና
በሊጉ እስካሁን 6 ጨዋታ ብቻ ያደረገን ክለብ ካሁኑ ከዋንጫ ፉክክር ማውጣት አደገኛ አስተሳሰብ ነው፡፡ከውጤት አንፃር ካየነው ደደቢት ዘንድሮ በ6 ጨዋታ ያገኘው ነጥብ አምና ሻምፒዮን በሆነበት አመት ከመጀመርያዎቹ 6 ጨዋታዎች ካገነው ነጥብ ጋር እኩል መሆኑ ከቀዝቃዛ አጀማመሩ በጊዜ ሂደት ይነቃል ብለን መገመት እንችላለን፡፡ነገር ግን ከስብስብ እና ከቡድኑ የጨዋታ እንቅስቃሴ የምንረዳው ደደቢት ዘንድሮ ፈተና ውስጥ መግባቱን ነው፡፡ ቡድኑ ባለፉት አመታት የነበረው የስብስብ ጥራት እና ጥልቀት ዘንድሮ አለመኖሩ ለሰማያዊዎቹ ጦረኞች የውድድር ዘመኑን ያከብድባቸዋል፡፡
የአምናው ሻምፒዮን ሊጉ ከመጀመርያዎቹ 3 ጨዋታዎች 9 ነጥብ በመሰብሰብ በጥሩ ሁኔታ ቢጀምርም በሜዳው አርባ ምንጭ ከነማ እና ሙገር ሲሚንቶን ለማሸነፍ እጅጉን ተፈትኗል፡፡ ግቦቹ እንኳን የተቆጠሩት የጨዋታው 2/3ኛ ሰአት ከተገባደደ በኋላ ነው፡፡ባለፉት 3 ጨዋታዎችም ማግኘት ከነበረበት 9 ነጥብ ማሳካት የቻለው 2 ነጥቦች ብቻ ነው፡፡
ቡድኑ አውራ አጥቂው ጌታነህ ከበደ እና በርካታ የግብ እድል የሚፈጥሩት አማካዮች በሃይሉ አሰፋ ፣ አዲስ ህንፃ እና ምንያህል ተሾመን ማጣቱ ለቡድኑ አስፈሪነት መቀነስ ዋና ምክንት ቢሆኑም ቡድኑ ደካማ ሆኗል ለማለት ግን አያስደፍርም፡፡ ዳዊት ፍቃዱ ዘንድሮም ግብ በማስቆጠር ተግባር መቀጠሉ ፣ የአማካይ ክፍል ተጣማሪዎቹ ጋብሬል ሻይቡ፣ ታደለ መንገሻ እና ሳምሶን ጥላሁን በጥሩ አቋም መገኘት እና የተከላካይ መስመሩ ከአምናው አለመለወጡ ለቡድኑ የተከታታይ አመት ሻምፒዮንነት ጭላንጭል የተስፋ ምልክቶች ናቸው፡፡
ቅዱስ ጊዮርጊስ ከወዲሁ ሻምፒዮን ሆኗል?
የዘንድሮው የፈረሰኞቹ አጀማመር እጅግ አስፈሪና ለቀሪ የሊጉ ክለቦች እንቅልፍ የሚነሳ ሆኗል፡፡ ከ6 ጨዋታዎች ሙሉ 18 ነጥብ እና 13 የግብ ልዩነት ሰብስቦ 9 ጨዋታ ካደረገው ኢትዮጵያ ንግድ ባንክ በላይ በደረጃው አናት ላይ ተቀምጧል፡፡ ቡድኑ በዚህ ጥንካሬው የሊጉን ክብር ከማሳካት እንደማይመለስ ብዙዎቹ ያመኑ ይመስላል፡፡
ዘንድሮ ቅዱስ ጊዮርጊስ በሜዳ ላይ ከሌሎች ክለቦች ጋር ያለው ሰፊ ልዩነት በጉልህ ታይቷል፡፡ ከስብስብ ጥልቀት ጀምሮ እስከ ጥራት እና ልምድ ድረስ ከሊጉ አቅም በላይ የሆነ ይመስላል፡፡ ለወትሮውም ጠንካራ በሆነው ስብስብ ላይ የተጨመሩት ምንያህል ተሾመ ፣ በሃይሉ አሰፋ ፣ ሳሙኤል ሳኑሚ ፣ ፍፁም ተፈሪ እና ሳላዲን በርጊቾ ቡድኑን ወደ ፍፁምነት አቅርበውታል፡፡
ቅዱስ ጊዮርጊስ ፕሪሚየር ሊጉ በአዲስ መልክ ከተጀመረ ወዲህ ለተከታታይ 2 የውድድር ዘመናት የሊጉን ዋንጫ አጥቶ አያውቅም፡፡ አንድ የውድድር ዘመን ካለስኬት ሲጠናቀቅ በክለቡ ውስጥ የሚነግሰው አስደናቂ ተነሳሽነት ለዘንድሮው ሻምፒዮንነት ተጨማሪ ተነሳሽነት ይፈጥራል ተብሎ ይታመናል፡፡
የክለቡ አንፃራዊ መረጋጋት ሌላው ለሻምፒዮንነት ጠቋሚ ከሚሆኑ ምክንያቶች መካከል ይጠቀሳል፡፡ የአምናው ሻምፒዮን ደደቢት ለክብር ያበቁት ወሳኝ ተጫዋቾች መልቀቃቸው ፣ በርካታ አንጋፋዎችን አሰናብቶ በወጣቶች የተዋቀረው ኢትዮጵያ ቡና በሽግግር ላይ መሆኑ እና መከላከያ ፣ ሀዋሳ ከነማ እና ኢትዮጵያ ንግድ ባንክ ወጥነት ማጣት ለቅዱስ ጊዮርጊስ ለማድላት በቂ ምክንያት ይሆናል፡፡
ባንክ ትክክለኛውን ሰው አግኝቷል?
በውድድር ዘመኑ መክፈቻ በአዲስ መጪው ወላይታ ዲቻ 4-0 ሲረመረም ለተመለከተ ኢትዮጵያ ንግድ ባንክ ዘንድሮም ላለመውረድ የሚታገል ቡድን ይመስል ነበር፡፡ ከዛ ጨዋታ ወዲህ ፀጋዬ ኪ/ማርያም ጠንካራው ንግድ ባንክን ቀስ በቀስ እየሰሩት ነው፡፡
ፀጋዬ በትራንስ ኢትዮጵያ እና ሀረር ቢራ የሰሩትን ያህል መልካም እግርኳስ የሚጫወት ቡድን ባይሰሩም በሩብ የውድድር ዘመን በክለቡ የፈጠሩት ለውጥ እጅግ አስደናቂ ነው፡፡ ቡድኑ በአንድ ጨዋታ ከ 1ግብ በላይ ማስቆጠር ቢከብደውም በቀላሉ ግብ የማይቆጠርበት የተከላካይ መስመር ገንብተዋል፡፡ ንግድ ባንክ ከእረፍት በፊት ግብ አስቆጥሮ ለበርካታ ደቂቃዎች ግቡን ሳያስደፍር ውጤት አስጠብቆ የመውጣት ብርታትን ያገኘው በፀጋዬ አመራር ነው፡፡
የፀጋዬ ንግድ ባንክ የዘንድሮ ትልቁ ጥንካሬ እንደ ቡድን መጫወቱ ቢሆንም የአንዳንዶቹን ተጫዋቾች የተናጠል ብቃት እንዲያሻሽሉ ረድተዋቸዋል፡፡ አምና ከደደቢት ተዛውሮ የተጠበቀውን ያህል መሆን ያልቻለው ፊሊፕ ዳውዚ ዘንድሮ ተሻሽሎ ቀርቧል፡፡ በተክለ ሰውነቱ ከሌሎች አንሶ የሚታየው ኤልያስ ማሞ ድንቅ የጨዋታ አቀጣጣይነቱ ፣ የመተጣጠፍ ብቃቱ ፣ በማጥቃት ወረዳ የሚያደርገው አንፃራዊ የማያቋርጥ እንቅስቃሴ እና ከርቀት ወደ ግብ የሚመታቸው ኳሶች ጥንካሬ የቡድኑ የልብ ምት እንዲሆን አድርጎታል፡፡ከሃረር ቢራ የመጣውና ከቀድሞ አሰልጣኙ ጋር የተገናገው ቢንያም ሲራጅም በተከላካይ ክፍሉ ጉልህ ልዩነት ፈጥሯል፡፡
የክልል ክለቦች ህይወት ከብዷቸዋል
ዘንድሮ ሊጉን የተቀላቀሉት እንግዶቹ ወላይታ ዲቻ እና ዳሸን ቢራን ጨምሮ 7 የክልል ክለቦች የሊጉ ተሳታፊ ናቸው፡፡ክልል ክለቦች ከሜዳዎቻቸው አስቸጋሪነት እና ካላቸው ሰፊ የደጋፊ መሰረት ጋር ተዳምሮ በሊጉ አዲስ አበቤዎችን እንደሚፈትኑ ቢጠበቅም ከግምት በተቃራኒ እየተጓዙ ነው፡፡
በሊጉ የደረጃ ሰንጠረዥ እስከ 5 ባለው ደረጃ የሚገኘው የክልል ክለብ ሀዋሳ ከነማ ብቻ ሲሆን የክረምቱ ከፍተኛ ገንዘብ አውጪ ዳሸን ቢራ አንድም ግብ ሳያስቆጥር 13ኛ ደረጃ ላይ ተቀምጧል፡፡ ወላይታ ዲቻ እስካሁን ሽንፈት ባያስተናግድምግብ ማስቆጠር የቻለው በ2 ጨዋታዎች ብቻ ነው ፤ ዳሸን ቢራ ሊጉን ለመልመድ ተቸግሯል ፣ ሀረር ቢራ በማያልቅ ውዝግብ ውስጥ ተዘፍቋል ፤ አርባምንጭ ከነማ እና ሙገር ሲሚንቶ ከአንድ ጨዋታ ወደ ሌላው በተሸጋገሩ ቁጥር ወጥ አቋም ማሳየት ተስኗቸዋል ፤ የሲዳማ ቡና እንቅስቃሴም ለከርሞ ወደ ብሄራዊ ሊግ እንዳያመራ ያሰጋል፡፡ በአንፃራዊነት ሀዋሳ ከነማ በተከታታይ አሸንፎ ወደ መሪዎቹ የመጠጋት ምልክት ቢያሳይም ያለፉትን 2 ጨዋታዎች አቻ መውጣቱ ግስጋሴውን አደብዝዞታል፡፡
ለወትሮውም የክልል ክለቦች ለሻምፒዮንነት የሚፎካከሩት ከአመታት አንዴ ነው፡፡ በ16 አመታት የሊጉ ጉዞ የአአ ክለቦችን ለዋንጫ ሲገዳደሩ ወይም ሻምፒዮን ሲሆኑ የተመለከትነው በጥቂት አጋጣሚዎች ነው፡፡ በ1995 አርባ ምንጭ(2ኛ) ፣ በ1996 ሀዋሳ ከነማ(1ኛ) ፤ በ1997 ትራንስ ኢትዮጵያ(2ኛ) ፣ በ1999 ሀዋሳ ከነማ(1ኛ) እና በ2003 ሲዳማ ቡና(4ኛ) ላይ ከተመለከትናቸው የሻምፒዮንነት ፉክክሮች ውጪ የክልል ክለቦችን ጥንካሬ ለማየት አልታደልንም፡፡
የጎል ድርቅ አሳሳቢ ሆኗል
በሊጉ ዘንድሮ 55 ጨዋታዎች ተደርገው 83 ግቦች ተቆጥረዋል፡፡ በጨዋታ 1.5 ግበ ማለት ነው፡፡ ይህም ማለት ጨዋታው 1-0 አልያም 0-0 የመጠናቀቅ ሰፊ እድል አለው፡፡ ከጨዋታዎች 1/3ኛ የሚሆኑት 0-0 ሲጠናቀቁ 56% ጨዋታዎች ላይ ከ 1 በላይ ግብ ለማየት አልታደልንም፡፡
ለጎል ድርቁ በርካቶች የሜዳዎችን አስቸጋሪነት እንደ ምክንያትነት ያስቀምጣሉ፡፡ ‹‹ ትልቁን ›› አአ ስታዲየም ጨምሮ የሜዳዎቹ ጎርባጣነት በክፍት ጨዋታ ግብ ለማስቆጠር አዳጋች አድርጎባቸዋል፡፡ የአንዳንድ ክለብ አሰልጣኞች በቅርቡ ሲያማርሩት የሰነበቱት የመጫወቻ ኳሶችም እክል እንደፈጠረባቸው ያምናሉ፡፡
ምክንያቶቹን እንደ ምክንያት ብንቀበልም ብቸኛ ምክንያት አድርጎ መቀበል እጅግ ያስቸግራል፡፡ የቡድኖቻችን የቆመ ኳስ አጠቃቀም ደካማነት ፣ ደካማ የታክቲክ አቀራረብ እና የአሰልጣኞች ግልፅ የጨዋታ እቅድ አለመኖር ከሜዳዎቹ አስቸጋሪነት በላይ በጉልህ የሚታይ ችግር ነው፡፡
"
"የከፍተኛ ሊግ የምድብ ሐ ውድድር የሚደረግብት ቦታ ተቀይሯል
በጅማ ስታዲየም እንዲደረግ ተወስኖ የነበረው የምድብ ሐ የኢትዮጵያ ከፍተኛ ሊግ የመጀመርያ ዙር ጨዋታዎች የቦታ ለውጥ እንደተደረገበት  ታውቋል።
ሶከር ኢትዮጵያ ባገኘው መረጃ መሠረት ጅማ ላይ ሊደረግ የነበረው ጨዋታ ወደ ድሬዳዋ ዞሯል። እንደ ምክንያትነት ደግሞ የቤትኪንግ የኢትዮጵያ ፕሪምየር ሊግ ጅማ ላይ የሁለተኛ ዙር ጨዋታዎችን ስለሚያደርግ ነው ተብሏል።
ወደ ድሬዳዋ የዞረው የምድብ ሐ ውድድር ታኅሣሥ 27 እንዲጀምር ውሳኔ ሲተላለፍ በሀዋሳ እና ባቱ የሚደረጉት የምድብ ሀ እና ለ ውድድሮች ደግሞ ታኅሳስ 24 ይጀምራሉ ተብሏል።
በተያያዘ ዜና በውድድሩ የሚካፈሉ ክለቦች ክፍያ መፈፀም እንደሚገባቸው ሲነገር ክፍያ ያልፈፀሙት ግን በውድድሩ እንደማይሳተፉ ከፌዴሬሽኑ ማሳሰቢያ ተሰጥቷል።
በተያያዘ ዜና በሦስቱ ምድቦች ላይ ምንም አይነት መሸጋሸግ የሌለ ሲሆን ምናልባትም በተለያዩ ምክንያቶች በሚቀነሱት ቦታ መሸጋሸግ ሊኖር እንደሚችል ታውቋል።
"
"የፕሪሚየር ሊጉ 11ኛ ሳምንት ዛሬ በሚደረጉ ጨዋዎች ይቀጥላል
የኢትዮጵያ ፕሪሚየር ሊግ 11ኛ ሳምንት ጨዋታዎች ዛሬም ሲቀጥሉ በ9 ሰአት በተለያዩ ከተሞች 2 ጨዋታዎች  ይደረጋሉ፡፡  ሀዋሳ ላይ ሀዋሳ ከነማ ቅዱስ ጊዮርጊስን ሲያስተናግድይርጋለም ላይ ሲዳማ ቡና ሙገር ሲሚንቶን  ያስተናግዳል፡፡
የዛሬው የሀዋሳ ከነማ እና የቅዱስ ጊዮርጊስ ጨዋታ ሲነሳ በሁሉም አእምሮ ዘንድ ቀድሞ የሚመጣው ክስተት  አምና መቂ ላይ የተከሰተው አሳዛኝ ገጠመኝ ነው፡፡ በ2ኛው ዙር ሀዋሳ ከነማን ለመግጠም ወደ ደቡቧ መዲና  የተጓዘውን ቡድናቸውን ለመደገፍ ወደ ሀዋሳ በማምራት ላይ ሳሉ በደረሰባቸው አደጋ ህይወታቸውን ያጡት 3 የቅዱስ  ጊዮርጊስ ደጋፊዎች የሚያስታውሰን የዛሬው ጨዋታ በሊጉ አናት ላይ የሚገኙ ክለቦችን የሚያገናኝ በመሆኑ ድንቅ ፉክክር  ያስተናግዳል ተብሎ ይጠበቃል፡፡
ሁለቱም ቡድኖች 2 ቀሪ ጨዋታ እያላቸው የደረጃ ሰንጠረዡ 1ኛ እና 4ኛ ደረጃን የያዙ ሲሆን ቅዱስ  ጊዮርጊስ 9ኛ ተከታታይ ድሉን ካስመዘገበ ሊጉን ወደ 1 ፈረስ ብቻ ሩጫ ይቀይረዋል፡፡ በአንፃሩ ሀዋሳ ከነማ ካሸነፈ  የፉክክር ሚዛኑን ነፍስ ይዘራበታል፡፡
ባለፈው ሳምንት ወደ አርባምንጭ እና ሙገር ተጉዞ ጣፋጭ ድል ያስመዘገበው የማርት ኑይ ቅዱስ ጊዮርጊስ  በተከላካይ ክፍሉ ጥንካሬ እና በድንቅ አቋም ላይ በሚገኘው ኡመድ ኡኩሪ ግቦች ላይ እምነቱን ሲጥል ድንቅ የአጥቂ  ስብስብ የያዙት ሀዋሳ ከነማዎች በድምሩ 6 ግብ ካስቆጠሩት የተመስገን ተክሌ እና አንዱአለም ንጉሴ ጥምረት ብዙ  ይጠብቃሉ፡፡
የሊጉ የመጨረሻ ደረጃን የያዘው ሲዳማ ቡና የአሰላውን ሙገር ሲሚንቶ የሚያስተናግድበት ጨዋታ ሌላው የ11ኛው ሳምንት መርሀ ግብር አካል ነው፡፡
ባለፈው ቅዳሜ መብራት ኃይል መድንን ማሸነፉን ተከትሎ የሊጉን የመጨረሻ ደረጃ የተረከበው ሲዳማ ቡና  ከደካማ የውድድር ዘመን ጉዞው ለማገገም የግድ ይህንን ጨዋታ ማሸነፍ ይጠበቅበታል፡፡በሊጉ ከወገብ በታች የሚገኙት  ክለቦች በተቀራራቢ ነጥብ የሚገኙ በመሆናቸው ሁሉም ክለቦች እያንዳንዱን ጨዋታ በትኩረት ሊመለከቱት ይገባል፡፡
የይርጋለሙ ክለብ በ10ኛው ሳምንት በሀረር ቢራ 1-0 የተሸነፈ ሲሆን መገር ሲሚንቶም በተመሳሳይ ሀሙስ እለት በሜዳው በቅዱስ ጊዮርጊስ ከባድ ሽንፈት አስተናግዷል፡፡
{jcomments on}
"
"የፕሪሚየር ሊጉ 12ኛ ሳምንት ዛሬ ይጀምራል
የኢትዮጵያ ፕሪሚየር ሊግ ዛሬ በክልል እና አዲስ አበባ በሚደረጉ የ12ኛ ሳምንት ጨዋታዎች ቀጥሎ ይውላል፡፡

የሊጉ መሪ ቅዱስ ጊዮርጊስ ከ3 ተከታታይ የሜዳ ውጪ ጨዋታዎች መልስ በሜዳው ሀረር ቢራን ያስተናግዳል፡፡  ፈረሰኞቹ ያለፉትን 14 ተከታታይ የሊግ እና የሲቲካፕ ጨዋታዎችን በሙሉ በድል የተወጡ ሲሆን ዛሬም ሀረር ቢራን  አሸንፈው የነጥብ ልዩነታቸውን ከማስፋት የሚያግዳቸው ያለ አይመስልም፡፡ ቅዱስ ጊዮርጊስ ሀሙስ ሀዋሳ ከነማን 1-0  የረታ ሲሆን ሀሀር ቢራ ሰኞ በአርባምንጭ 2-1 ተሸንፎ ተመልሷል፡፡
በ9 ሰአት በአሰላ ደራርቱ ስታዲየም ሙገር ሲሚንቶ አርባምንጭ ከነማን ያስተናግዳል፡፡ በሊጉ 5ኛ ደረጃ  ላይ የተቀመጡት  አርባምንጮች ይበልጥ መሪዎቹን ለመጠጋት የዛሬውን የአሰላ ፈተና በብቃት መወጣት ይጠበቅባቸዋል፡፡  ያለፉትን 2 ተከታታይ  ጨዋዎች የተሸነፈው ሙገርም ወደ አሸናፊነት ለመመለስ ብርቱ ፍልሚያ ያደርጋል ተብሎ  ይጠበቃል፡፡
ዳሽን ቢራ በፋሲለደስ ስታዲየም ሲዳማ ቡናን የሚያስተናግድበት ጨዋታም ዛሬ ከሚደረጉ መርሃግብሮች አንዱ  ነው፡፡ ባለፈው ሳምንት በኢትዮጵያ ቡና 2 ጊዜ የተሸነፈው ዳሽን ዛሬ በሜዳው ሁለተኛ ድሉን ለማስመዝገብ ወደ ሜዳ  ይገባል፡፡ ሲዳማ ቡና በበኩሉ የውድድር ዘመኑን የመጀመርያ የሜዳ ውጪ ድል ለማስመዝገብ ይፋለማል፡፡
ሊጉ ሰኞ እና ማክሰኞ በሚደረጉ ጨዋታዎችም ይቀጥላል፡፡
{jcomments on}
"
"ዮርዳኖስ አባይ ጫማውን ሰቀለ
በኢትዮጵያ የውስጥ ውድድሮች ረጅም አመታት ባይጫወትም ዝናው የናኘ ድንቅ አጥቂ ነበር፡፡  ለ3 ተከታታይ  አመታት የኢትዮጵያ ፕሪሚየር ሊግ ኮከብ ግብ አግቢ የነበረው በየመን ለ10 አመታት ከተጫወተ በኋላ ከጨዋታ አለም  ለመገለል ወስኗል፡፡ በአልሳቅር ክለብ ውስጥ ልዩ ስፍራ የሚሰጠው ድንቅ አጥቂ የተገኘው ከእግርኳስ ቤተሰብ ነው፡፡ አባቱ አባይ ጌታሁን  በድሬዳዋ ጨርቃ ጨርቅ በ1960ዎቹ ድንቅ አገልግሎት ያበረከቱ ምርጥ ግብ አስቆጣሪ የነበሩ ሲሆን ታላቅ ወንድሙ  ስምኦን አባይ በታላላቆቹ መብራት ኃይል እና ኢትዮጵያ ቡና ምርጥ አመታትን ያሳለፈ አጥቂ ነው፡፡ በ1991 በድሬዳዋ  ጨርቃጨርቅ እግርኳስ መጫወት የጀመረው ‹‹ ቡሎ ›› ዝናው ወደናኘበት መብራት ኃይል ያመራው በ1992 አም.  ነው፡፡ በዛኑ አመት ብዙ የመሰለፍ እድል ባያገኝም 7 ግቦችን ከመረብ አሳርፏል፡፡
በዮርዳኖስ አባይ የእግርኳስ ህይወት ውስጥ ትልቅ አሻራ ጥሎ ያለፈው አመት 1993 ነው፡፡ ከመብራት  ኃይል ጋር በኢትዮጵያ የተዘጋጁትን ሁሉንም ውድድሮች በዋንጫ ድል ሲደመድም በግሉ እስካሁን ያልተደፈረ 24 ግብ  አስቆጥሮ የሊጉ ኮከብ ግብ አግቢ ሆኗል፡፡ ከኢትዮጵያ ወጣት ቡድን ጋር በአፍሪካ ወጣቶች ዋንጫ ቡድናችን ግማሽ  ፍፃሜ በመግባት ለ2001 የአለም ወጣቶች ዋንጫ እንዲያልፍ ጉልህ ሚና ተጫውቷል፡፡
በ1996 ኢትዮጵያን ለቆ ወደ የመኑ አልሳቅር በተሸገረ የመጀመርያው የውድድር ዘመኑ የየመን ሊግ ኮከብ  ግብ አግቢ ሆኖ ሲያጠናቅቅ በአጠቃላይ በየመን በቆየባቸው አመታት የክለቡ የምንግዜም ግብ አግቢ ለመሆን በቅቷል፡፡
ዮርዳኖስ አባይ በድሬዳዋ ጨርቃጨርቅ ፣  መብራት ኃይል ፣ ኢትዮጵያ ቡና ፣ አልሳቅር ፣ የኢትዮጵያ  ወጣት እና ዋናው ብሄራዊ ቡድን ጣፋጭ 15 አመታትን ካሳለፈ በኃላ ከጨዋታ አለም መገለሉን አስታውቋል፡፡ አልሳቅር  ክለብም ለድንቅ ተጫዋቻቸው ክብር መሸኛ ፕሮግራም ያዘጋጁለት ሲሆን በክለቡ ውስጥ በአሰልጣኝነት ወይም  በዳይሬክተርነት እንዲቀጥል ከክለቡ ጥያቄ ቀርቦለታል፡፡
{jcomments on}
"
"ደደቢት ወደ ቀጣዩ ዙር ሲያልፍ መከላከያ ወደቀ
በአፍሪካ ቻምፒዮንስ ሊግ እና ኮንፌድሬሽን ዋንጫ እየተሳተፉ የሚገኙት ደደቢት እና መከላከያ ያልተጠበቀ ሽንፈት አስተናግደዋል፡፡

በአዲስ አበባ ስታዲየም በርካታ ተመልካች በተከታተለው የመከላከያ እና አኤፍሲ ሊዮፓርድስ ጨዋታ መከላከያ  በገዛ ሜዳው ተሸንፎ ከውድድር ወጥቷል፡፡ የመጀመርያው አጋማሽ ሊጠናቀቅ 6 ደቂቃዎች ሲቀሩት ሚካኤል ደስታ ከቅጣት  ምት ያሸገረው ኳስ ማንም ሳይነካት ወደጎልነት ተቀይራ የመጀመርያው አጋማሽ በመከላከያ 1-0 መሪነት ተጠናቋል፡፡  በ2ኛው አጋማሽ የበለጠ ጫና ፈጥረው ተጨማሪ ግብ ያክላ ተብሎ ቢጠበቅም በእለቱ የመከላከያ ተከላካዮችን ሲረብሽ  የዋለው አለን ዋንጋ በ48ኛው ደቂቃ ግብ አስቆጥሮ የጦሩን ህልም አጨልሞታል፡፡ የመከላከያው ግብ ጠባቂ ይድነቃቸው  ኪዳኔ ለግቧ መቆጠር ተጠያቂ ሁኗል፡፡
ከግቧ መቆጠር በኃላ በተስፋ መቁረጥ ስሜት ጫና መፍጠር የተሳናቸው መከላከያዎች በሚካኤል ደስታ ፣  አማኑኤል ግደይ  እና ሙሉአለም ጥላሁን አማካኝነት በተደጋጋሚ ከርቀት ቢሞክሩም ተጨማሪ ግብ ማስቆጠር አልቻሉም፡፡
የጨዋው መደበኛ ሰአት ሊጠናቀቅ አንድ ደቂቃ ሲቀረው አለን ዋንጋ የሊዮፓርድስን ወደ ቀጣዩ ዙር ማለፍ ያረጋገጠች ግብ በግሩም ሁኔታ አስቆጥሮ ጨዋታው በናይሮቢው ክለብ አሸናፊነት ተጠናቋል፡፡
በድምር ውጤት 4-1 አሸንፎ ወደ ተከታዩ ዙር ያለፈው ሊዮፓርድስ በ1ኛው ዙር የደቡብ አፍሪካውን ሱፐር ስፖርት ዩናይትድ ይገጥማል፡፡
አዲስ አበባ ላይ እጅግ በርካታ ግቦችን አምክኖ 3-0 ያሸነፈው ደደቢት ወደ ዛንዚባር ተጉዞ ለጥቂት  ከውድድሩ ከመውጣት ተርፎ ተመልሷል፡፡ የዛንዚባሩ ኬኤምኬኤም በመጀመርያው ጨዋታ እጅግ ተዳክሞ በመቅረቡ በመልሱ  ጨዋታ ምንም አይፈጥርም ቢባልም ሰማያዊውን ጦር 2-0 አሸንፏል፡፡
በድምር ውጤት 3-2 አሸንፎ ወደ ተከታዩ ዙር ያለፈው ደደቢት ቀጣይ ተጋጣሚው የ3013 የአፍሪካ  ኮንፌድሬሽን ዋንጫ አሸናፊው የቱኒዚያው ሴፋክሲያን እንደመሆኑ የቻምፒዮንስ ሊግ ጉዞው በፈተና የተሞላ  ያደርግበታል፡፡
{jcomments on}
"
"ደደቢት የአፍሪካ ጉዞውን በድል ጀመረ
የ2005 የፕሪሚየር ሊጉ ሻምፒዮን ደደቢት የዛንዚባር ሻምፒዮኑ ኬኤምኤኤምን አስተናግዶ ከፍፁም የጨዋታ የበላይነት ጋር 3-0 አሸንፎ ወጥቷል፡፡

በሰማያዊ ቀላማት አሸብርቆ የዋለው አዲስ አበባ ስታዲየም አብዛኛው የስታዲየም ክፍል በተመልካች የተሞላ ሲሆን የደደቢት ደጋፊዎች በካታንጋ በህብረ ዜማ ታጅበው ቡድናቸውን አበረታተዋል፡፡
ደደቢት የጨዋታ ማስጀመርያ ፊሽካ ከተሰማበት ደቂቃ ጀምሮ ሙሉውን 90 ደቂቃ በኳስ ቁጥጥር እና የግብ እድሎች በመፍጠር በኩል ብልጫ አሳይቷል፡፡
በመጀመርያው አጋማሽ 10 ደቂቃዎች 3 ግልፅ የማግባት አጋጣሚዎች ቢያገኙም ዳዊት ፍቃዱ እና ሽመክት  ጉግሳ ወደ ግብ መቀየር ሳይችሉ ቀርተዋል፡፡ ደደቢት የመጀመርያ ግቡን ያስቆጠረው በእለቱ የኬኤምኬኤም የተከላካይ  ክፍልን ሲያስጨንቅ በዋለው ዳዊት ፍቃዱ አማካኝነት በ16ኛው ደቂቃ ነው፡፡ ከግቡ መቆጠር በኋላ ተደጋጋሚ የግብ  ማግባት እድሎችን የፈጠረው ደደቢት ተጨማሪ ግቦች ማስቆጠር ሳይችል የመጀመርው አጋማሽ ተጠናቋል፡፡
ከእረፍት መልስ ከመጀመርያው አጋማሽ ተሽለው የቀረቡት ደደቢቶች ጥቃታቸውን አጠናክረው በ52 ኛው ደቂቃ  በሽመክት ጉግሳ እንዲሁም በ84ኛው ደቂቃ ተቀይሮ በገባው ሚካኤል ጆርጅ ግብ አስቆጥረው ጨዋታውን 3-0  አጠናቀዋል፡፡
ደደቢት በሁለተኛው አጋማሽ ሁለት ግብ ከማስቆጠሩ በተጨማሪ በሳምሶን ጥላሁን ፣ ሽመክት ጉግሳ ፣  ሚካኤል ጆርጅ ፣ ዳዊት ፍቃዱ እና መስፍን ኪዳኔ አማካኝነት ከግማሽ ደርዘን የሚልቁ ሙከራዎችን ያደረገ ሲሆን  መስፍን ኪዳኔ በሁለት አጋጣሚዎች ግብ አስቆጥሮ ከጨዋታ ውጪ ተብሎ ሳይቆጠርለት ቀርቷል፡፡
ደደቢት የመልስ ጨዋታውን በመጪው እሁድ ያደርጋል፡፡
{jcomments on}
"
"ደደቢት የአፍሪካ ፈተናውን እሁድ ይጀምራል
የ2005 የኢትዮጵያ ፕሪሚየር ሊግ ሻምፒዮኑ ደደቢት በቅድመ ማጣርያው የዛንዚባሩን ኬኤምኬኤምን እሁድ በ10  ሰአት በአዲስ አበባ ስታዲየም ያስተናግዳል፡፡
ከ40 ቀናት በላይ በእረፍት ላይ የቆየው የአሰልጣኝ ንጉሴ ደስታ  ቡድን ከዛንዚባር የእግርኳስ ደረጃ እና የክለቦች አንፃር በጨዋው ከባድ ፈተና ይገጥመዋል ተብሎ አይታሰብም፡፡
አሰልጣኝ ንጉሴ ደስታ በቡድኑ ውስጥ ምንም የተጫዋቾች ጉዳት እንደሌለ እና ሁሉም በጥሩ አቋም ላይ እንደሚገኙ ገልፀው በውድድሩ እስከምድብ ድልድሉ የመጓዝ አላማ እንዳላቸው ተናግረዋል፡፡
የዛንዚባሩ ሻምፕዮን ረቡእ አዲስ አበባ የገቡ ሲሆን ትላንት በአአ ስታዲየም ልምምድ አድርገዋል፡፡  ኬኤምኬኤም የ2013 የዛንዚባር ሊግን ያሸነፈ ሲሆን ደደቢት አምና ክብሩን በ61 ነጥቦች ማሳካቱ ይታወሳል፡፡
ጠቃሚ ነጥቦች
-አምና በተመሳሳይ ወቅት ቅዱስ ጊዮርጊስ በቅድመ ማጣርያው ሌላውን የዛንዚባር ክለብ ጃምሁሪን በደርሶ መልስ ውጤት 8-0 አሸንፏል፡፡
-ደደቢት በቻምፒዮንስ ሊግ ሲካፈል ዘንድሮ ለመጀመርያ ጊዜ ነው፡፡ ሰማያዊው ጦር ለ2 ጊዜያት ያህል በኮንፌድሬሽን ዋንጫ ተሳትፈዋል፡፡
-ደደቢት እሁድ ካሸነፈ ከ6 ተከታታይ ግጥሚያዎች በኃላ የመጀመርያው ይሆናል፡፡ ቡድኑ ባለፉት 3 የሊግ እና 3 የሲቲ ካፕ ጨዋታዎች ማሸነፍ አልቻለም፡፡
-የቀድሞው የመከላከያ እና የንግድ ባንክ አሰልጣኝ ንጉሴ ደስታ ለመጀመርያ ጊዜ በአፍሪካ ውድድር ላይ በአሰልጣኝነት ይቀርባሉ፡፡
{jcomments on}
"
"ዳሸን ቢራ ከ መብራት ኃይል
ቀን ፡ እሁድ የካቲት 2 ቀን 2006 አም.
ስታዲየም ፡ ፋሲለደስ ስታዲየም
የጨዋታ መጀመርያ ሰአት 9፡00
በክረምቱ የዝውውር ሪኮርድ ጭምር ሰብሮ በርካታ ሚልዮን ብሮች ያፈሰሰው ዳሸን ቢራ እንደተጠበቀው በሊጉ  ተፎካካሪ መሆን አልቻለም፡፡ በሊጉ ግብ ማስቆጠር ያለቻለው ዳሸን ቢራ አሰልጣኙን አሰናብቶ ካሊድ መሃመድን የሾመ  ሲሆን መብራት ኃይልም በተመሳሳይ በውጤት ማጣት ዮርዳን ስቶይኮቭን አሰናብቶ አጥናፉ አባተን ቀጥሯል፡፡
የሊጉ የመጨረሻ ደረጃን የያዙት ሁለቱ ክለቦች ከአስቸጋሪ የውድድር ዘመን ጉዟቸው ለመውጣት ከእረፍት መልስ የተጀመረውን ፕሪሚየር ሊግ ሊጠቀሙበት ይገባል፡፡
ጠቃሚ ነጥቦች
የመብራት ኃይል ውድ ልጅ የነበረው አስራት መገርሳ ጥርሱን የነቀለበት የቀድሞ ክለቡን በዳሸን መለያ  ለመጀመርያ ጊዜ ይገጥማል፡፡ ከአማካዩ በተጨማሪ ዮናታን ከበደ እና መስፍን ወንድሙ በክረምቱ መስኮት መብራት ኃይልን  ከለቀቁ ወዲህ ለመጀመርያ ጊዜ የቀድሞ ክለባቸውን ይገጥማሉ፡፡
ሁለቱ ክለቦች በሊጉ ሲገናኙ ይህ ለመጀመርያ ጊዜ ነው፡፡
መብራት ኃይል በደረጃ ሰንጠረዡ መቸረሻ ላይ ሲገኝ ዳሸን ቢራ ከመብራት በአንድ ደረጃ ከፍ ብሎ 13ኛ ደረጃ ላይ ተቀምጧል፡፡
ዳሸን ምንም ግብ ያላስቆጠረ ብቸኛው የፕሪሚየር ሊግ ቡድን ሲሆን መብራት ኃይል ደግሞ 12 ግብ በማስተናገድ ብዙ ግቦች የተቆጠሩበት የፕሪሚየር ሊግ ቡድን ነው፡፡
{jcomments on}
"
"ፌቮር ኢማኑኤል ከሃገሩ አልተመለሰም
በክረምቱ የተጫዋቾች ዝውውር ከኢትዮጵያ ውሃ ስፖርት ዳሸን ቢራን የተቀላለቀለው ካሜሩናዊው ግብ ጠባቂ ፌቮር  ኢማኑኤል የሊጉን ለረጅም ጊዜያት መቋረጥን  ተከትሎ በክለቡ የተሰጠውን እረፍት ተጠቅሞ ሃረጉ ቢሄድም እስካሁን  እንዳልተመለሰ ሃት-ትሪክ ጋዜጣ ዘግቧል፡፡
ዳሸን ቢራ ለቀድሞው የመብራት ኃይል ግብ ጠባቂ ዝውውር 350 ሺህ ብር ወጪ ያደረገ ሲሆን ላለፉት 6  ወራት በወር 20 ሺህ ብር ሲከፍለው ቆይቷል፡፡ ፌቮ በእሁዱ የዳሸን ቢራ እና መብራት ኃይል ጨዋታ ላይ ያልነበረ  ሲሆን እስካሁን ያልተመለሰበት ምክንያት የመኖርያ እና የስራ ፈቃድ ባለማግኘቱ ነው፡፡ ክለቡ ዳሸንም የተጫዋቹን  ዶክመንት ሳያገናዝብ ከፍተኛ ወጪ ማውጣቱ አነጋጋሪ ሆኗል፡፡
ፌቮ እስከወዲያኛው የማይመለስ ከሆነ ዘንድሮ ብቻ የፊርማ ክፍያ ተቀብሎ የኮበለለ 3ኛው ተጫዋች  ይሆናል፡፡ ለአህሊ ሼንዲ ፈርሞ ሐዋሳ ከነማ በውሰት ሲጫወት የነበረው ታፈሰ ሰለሞን ለ1 አመት 400 ሺህ ብር  ተቀብሎ ወደ ሱዳን ያመራ ሲሆን ካሜሩናዊው አማካይ ታሚ ኩፔም ከመብራት ኃይል የ2 አመት 650ሺህ ብር ተቀብሎ ወደ  ሃገሩ ኮብልሏል፡፡
ይህ የክለቦቻችን ፕሮፌሽናል መንገድ ያልተከተለ የዝውውር እንቅስቃሴ ያመጣው መዘዝ ክለቦቻችንን ለትልቅ ኪሳራ እየዳረጋቸው ነው፡፡
{jcomments on}
"
"“ሀዋሳ ትልቅ ቡድን ነው፤ ስለመውረድ አይታሰብም” – ብሩክ በየነ
በቤትኪንግ የኢትዮጵያ ፕሪምየር ሊግ ሀዋሳ ከተማ ከተከታታይ ሽንፈት በኋላ ኢትዮጵያ ቡና ላይ ወሳኝ ድል እንዲያስመዘግብ ብቸኛውን ጎል ካስቆጠረው ብሩክ በየነ ጋር ቆይታ አድርገናል።
ከሀዋሳ ዓመታዊው የቄራ ሻምፒዮና ውድድር ከተገኘ በኋላ በ2009 በቀጥታ ለወልቂጤ ከተማ ፈርሞ በከፍተኛ ሊግ ተወዳዳሪ በነበረበት ወቅት ድንቅ የውድድር ዓመታትን ማሳለፍ የቻለው ብሩክ  ከ2011 ጀምሮ ለሀዋሳ ከተማ በመጫወት ላይ ይገኛል። በተለይ ዓምና በኮቪድ ምክንያት በተሰረዘው የውድድር ዓመት የኢትዮጵያ ፕሪምየር ሊግ በከፍተኛ ግብ አስቆጣሪ ዝርዝር ውስጥ ሲፎካካር የእንደነበረም ይታወሳል። በቤትኪንግ ፕሪምየር ሊግ ሀዋሳ ከተማ ተከታታይ ሁለት ጨዋታ መሸነፉን ተከትሎ ቡድኑ ጫና ውስጥ ገብቶ የነበረ ቢሆንም ዛሬ ኢትዮጵያ ቡናን በማሸነፍ የውድድር ዓመቱን የመጀመርያ ድሉን እንዲያሳካ እና ቡድኑ እፎይታ እንዲያገኙ ወሳኟን ብቸኛ ጎል ካስቆጠረው ብሩክ በየነ ጋር ከጨዋታው መጠናቀቅ በኃላ አግኝተን አዋርተነዋል።
” ተከታታይ ጨዋታዎችን በመሸነፋችን የነበረብን ጫና ከፍተኛ ነበር። አንደኛ ትንሽ ከበድ የሚሉ ቡድኖች ነበሩ የገጠሙን። ሁለተኛ የተሸነፍነው በአንዳንድ ስህተቶች ነበር። ዛሬ ወደ  ድል ለመግባት ከስህተታችን በደንብ ተምረን ነበር የመጣነው፤ ተሳክቶልናል። የማሸነፊያ ጎሉንም በማስቆጠሬ በጣም ደስተኛ ነኝ። ምክንያቱም ይህ ውጤት ለእኛ በጣም ያስፈልገን ነበር።  ጎሉ ከሽንፈት እንድናገግም ይረዳናል።
” ጎሉንም አግብቼ ደስታዬን የገለፅኩበት መንገድ፤ ያው ኪዳነ ምህረት ከኔ ጋር ነበረች እና አስቤበት ያደረኩት ነው። ከዚህ በኃላ ቡድኔን ነው መጥቀም የምፈልገው። ጎል ማግባት አለ፤ ማግባት ብዙም ብዙም አያሳስበኝም። ዋናው እኔ የምፈልገው ቡድኔን መጥቀም ነው።
“ሀዋሳ በወጣት የተገነባ ቡድን ነው። ለብዙዎቻችን ትልቅ የመጫወት ዕድል ፈጥሮልናል። ይህ ደግሞ ከድሮ ጀምሮ የመጣ ነው። ትንሽ ልምድ ያላቸው ከአብዛኛው ወጣቶች ጋር በማቀናጀት ይታወቃል። ይህ ደግሞ መቀጠል አለበት። በአካባቢያችን ብዙ ታዳጊዎች አሉ እነርሱም ወደ ፊት የሚመጡ ይሆናል።
“ሀዋሳ ትልቅ ቡድን ነው፤ ስለመውረድ አይታሰብም። አንዳንድ ክፍተቶች ነበረብን። ምክንያቱም ወደ አዲስ አበባ ስንመጣ ዘግይተን ነበር የመጣነው። አየሩ ተፅእኖ አድርጎብናል። አሁን ከጨዋታ ወደ ጨዋታ እየተሻሻልን ነው። ዛሬ ማሸነፋችን የበለጠ ከዚህ በኃላ ጠንክረን እንድንመጣ ያደርገናል።”
"
"“ከእኔ ሁለት ነገር ከዚህ በኃላ ይጠበቃል”- ጌታነህ ከበደ
ቅዱስ ጊዮርጊስ በተከታታይ ጨዋታ ድል እንዲያስመዘግብ ጎል በማስቆጠር ለቡድኑ ወሳኝ ተጫዋችነቱን እያስመሰከረ ከሚገኘውን ጌታነህ ከበደ ጋር ቆይታ አድርገናል።
በ2009 ፕሪምየር ሊግ በ25 ጎል በአንድ የውድድር ዓመት ከፍተኛ ጎል በማስቆጠር ባለ ታሪክ ነው። ሁለት ጊዜ ኮከብ ተጫዋች አረና ሦስት ጊዜ ኮከብ ግብ አስቆጣሪ በመሆንም በሊጉ መድመቅ ችሏል። በኢትዮጵያ ብሔራዊ ቡድን ያለፉትን አስር ዓመታት በወጥ አቋም ሀገሩን አገልግሏል። በደቡብ ፖሊስ በደደቢት ተጫውቶ ያሳለፈው ጌታነህ በፈረሰኞቹ ቤት በቀየበት ሦስት ዓመታት ከጉዳት ጋር እየታገለ አገልግሏል። በዘንድሮ የቤትኪንግ ፕሪምየር ሊግ ውድድር ባደረጋቸው ሁለት ጨዋታዎች አራት ጎል በማስቆጠር ወደ አስፈሪነቱ ተመልሷል። በሊጉ ከታዩ ምርጥ ጨራሽ አጥቂዎች ከግባር ቀደምቶቹ መካከል አንዱ እንደሆነ የሚታወቀው ጌታነህ ከበደ ዛሬው በአራተኛ ሳምንት ሰበታ ከተማ ላይ ሁለት ጎል ካስቆጠረበት ጨዋታ መጠናቀቅ በኋላ አግኝተን አዋርተነው ተከታዩን ሀሳብ ሰጥቶናል።
” ጎል አስቆጥሬ ደስታዬን የገለፅኩበት መንገድ የሥራዬን ውጤን ለማሳየት ነው። የዘራሁትን ነው ዛሬ ያጨድኩት። ቅዱስ ጊዮርጊስ ከገባሁበት ጊዜ ጀምሮ ጉዳት መስጠት የማስበውን አገልግሎት እንዳልሰጥ እንቅፋት ሆኖብኛል። ዓምና ወደ ጤንነቴ ተመልሼ ጥሩ ማገልገል በጀመርኩበት ጊዜ ደግሞ ሊጉ በኮሮና ምክንያት ተቋረጠ። ዘንድሮ አንድ ነገር ለማድረግ አስቤ ነው የመጣሁት። ለዚህም ከቡድን አጋሮቼ ጋር ጠንክረን በመስራት ስንዘጋጅ ቆይተናል። በተከታታይ ጨዋታዎች ቡድናችን እያሸነፈ እኔም ጎል እያስቆጠርኩ ነው። ይህም በሥራ የመጣ ነው።
“አሁን የማስቀድመው የቡድኑን ውጤት ነው። ከእኔ ሁለት ነገር ከዚህ በኃላ ይጠበቃል። አንደኛው እንደ አጥቂነቴ ጎል ማስቆጠር ግዴታዬ ነው። ይህን ማድረግ አለብኝ። ሁለተኛ የቡድኑ አንበል እንደመሆኔ መጠን በሜዳም ከሜዳም ውጭ ቡድኑን መምራት ይጠብቅብኛል። ይሄን ኃላፊነቴን እወጣለሁ ብዬ አስባለሁ።
“ከአቤል ያለው ጋር ከደደቢት ጀምሮ ጥሩ ጥምረት አለን። በነገራችን ላይ ከአቤል ብቻ ሳይሆን አዲስ ግደይ፣ ጋዲሳ መብራቴ፣ አማኑኤል ገብረሚካኤል እና ከነዓንም ወደ ፊት እየመጣ ይጫወታል።  አሁን የሁላችንም ጥምረት አሪፍ ነው። የሚገርማቹሁ ልምምድ ላይ የምናሳየውን 60% ነው በጨዋታ ላይ እያሳየን ያለነው። ከጨዋታ ጨዋታ ራሳችንን እያሻሻልን በልምምድ የሰራነውን 100% በጨዋታ ላይ ስናመጣ ቅዱስ ጊዮርጊስ ከዚህ በላይ የተሻለ ውጤት ያስመዘግባል።
“ውድድሩ እስካሁን በጥሩ ሁኔታ እየሄደ ነው። ደጋፊ ባለመኖሩ ካልሆነ በቀር በዲኤስ ቲቪ መተላለፉ መልካም አጋጣሚ ነው። ውድድሩን ሞቅ አድርጎታል። ከምንም በላይ ተራዘመ፣ ተቋረጠ እና ሌሎች አሰልቺ ነገሮች በዘንድሮ ዓመት እስካሁን አለመኖሩ በጣም ጥሩ ነው።”
"
"“የጎደሉብንን አሟልተን ወደ አሸናፊነት እንመለሳለን” – ወንድማገኝ ማርቆስ
ጅማ አባ ጅፋር እስከ አራተኛ ሳምንት ድረስ በአንድ ጨዋታ ካገኘው አንድ ነጥብ ውጭ ድል ቢርቀውም በግሉ ጥሩ እንቅስቃሴ እያደረገ ከሚገኘው ከወንድማገኝ ማርቆስ ጋር ቆይታ አድርገናል።
የእግርኳስ መነሻው ያደረገው በትውልድ ከተማው በሚገኘው ጅማ አባ ቡና ነው። ከታዳጊ ቡድን ጀምሮ መጫወት የቻለው ወንድማገኝ ያለፉትን ሁለት ዓመት ወደ ጅማ አባ ጅፋር በመቀላቀል መልካም የሚባል የእግርኳስ ህይወቱን እየመራ ይገኛል። በ2013 የቤትኪንግ ፕሪምየር ሊግ አራተኛ ሳምንት በደረሰበት በአሁኑ ወቅት ጅማ አባ ጅፋር ምንም እንኳን በውጤት ቀውስ ውስጥ ቢገኝም ወንድማገኝ በአራቱም ጨዋታ ላይ የቡድኑ ቋሚ ተሰላፊ በመሆን በግሉ ጥሩ አቋሙን እያሳየ ከሚገኝ ሲሆን ስለ ቡድኑ ቀጣይ ሁኔታ እና በግሉ እያደረገ ስለሚገኘው እንቅስቃሴ ከዛሬው ጨዋታ መጠናቀቅ በኋላ አግኝተን ተከታዩን ሀሳብ ሰጥቶናል።
” በቡድናችን ዝግጅት የጀመረው ዘግይቶ ነው። በዛ ላይ የወዳጅነት ጨዋታ አላደረግንም። በዚህም ቡድኑን መገንባት አልቻልንም። የተጫዋቾች ዝውውርም በፌዴሬሽኑ በኩል ዘግይቶ ነው የፀደቀልን፤ ይህ ተፅእኖ አድርጎብናል። በአስተዳደር በኩል ያልተሟላ የደሞዝ ችግር አለብን። እነዚህ ሁሉ ነገሮች ተደምረው ቡድናችንን በስነ ልቦናው እንዲወርድ አድርጎብናል። ሽንፈትም ሲበዛ ይታወቃል ማገገም ከባድ ነው።
” በግሌ ጥሩ ነገር ለማድረግ እየሞከርኩ ነው። ጅማ ከታች ጀምሮ ያሳደገኝ ቡድን ስለሆነ የምችለውን ሁሉ ለማድረግ እየታገልኩ ነው። የቡድኑ ውጤት ምንም ሆነ ምን እኔ በግሌ የተሻለ ቦታ ለመድረስ አስባለው።
“ስለ መውረድ አሁን አላስብም። ገና የሚቀር ሀያ ጨዋታ አለ። ከዚህ በኋላ ያሉብንን ስህተቶች አስተካክለን፤ የጎደሉብንን አሟልተን ወደ አሸናፊነት እንመለሳለን የምንችለውን ሁሉ እናደርጋለን።”
"
"“…አሰልጣኙ የራሱ ምክንያት ይኖረዋል” – አስቻለው ግርማ
ድሬዳዋ ከተማ በቤትኪንግ የኢትዮጵያ ፕሪምየር ሊግ አራተኛ ጨዋታውን አድርጎ የውድድር ዓመቱን የመጀመርያ ድል እንዲያሳካ ትልቁን ሚና ከተወጣው አስቻለው ግርማ ጋር ቆይታ አድርገናል።
በጅማ የእግርኳስ ህይወቱን ጅማሮው አድርጎ በሱሉልታ ከተማ፣ ኢትዮጵያ ቡና፣ ሀዋሳ ከተማ እና ጅማ አባ ጅፋር ተጫውቶ ያሳለፈው ፈጣኑ አስቻለው ግርማ በሰበታ ከተማ ቀሪ የአንድ ዓመት ውል ዘንድሮ እየቀረው በክለቡ ባለመፈለግ በቅርቡ ስምምነት መለያየቱ ይታወቃል፡፡ በመጨረሻው የዝውውር ጊዜ ድሬደዋ ከተማን የተቀላቀለው አስቻለው ከሁለተኛ ሳምንት ተቀይሮ ከገባበት ጊዜ ጀምሮ ለጎል የሚሆኑ ኳሶችን አመቻችቶ ከማቀበል አንስቶ በዛሬው ዕለት በአዲሱ ክለቡ የመጀመርያውን ጎል ጅማ አባ ጅፋር ላይ አስቆጥሯል። ሰበታ የወጣበት ምክንያት እንደማያሳምነው እና በቀጣይ ከድሬደዋ ከተማ ጋር ስለሚያስበው ነገር ከጨዋታው መጠናቀቅ በኃላ አግኝተነው አጭር ቆይታ አድገናል።
” ከሰበታ የወጣሁበት መንገድ አሳማኝ አይደለም። ዓምና ጥሩ የውድድር ጊዜ አሳልፌ ነበር። እኔ የማውቀው ዘንድሮ ሰበታ እንደምጫወት ነበር። ሆኖም በመጨረሻ ሰዓት በንግግር መፍታት የምንችለው ጉዳይ ሆኖ ሳለ አሰልጣኝ አብርሀም እንደማይፈልገኝ ነገረኝ። አሰልጣኙ የራሱ ምክንያት ይኖረዋል። እንደ አሰልጣኝ አብርሀምን በጣም የማከብረው ነው። ካጠፋሁም ይቅርታ እጠይቀዋለው። ግን ቢረዳኝ ጥሩ ነበር፤ አልተረዳኝም። ምንግዜም ሰዎች ምክንያት ናቸው። ፈጣሪ ይመስገን ድሬዳዋ ጥሩ አጀማመር እያደረኩኝ ነው።
“ድሬደየዳዋ እስካሁን ባለኝ ነገር ፈጣሪ ይመስገን። በጣም የሚገርማችሁ እውነት ለመናገር ዝግጅት እንኳን አልሰራሁም። ሰበታ ነበርኩ፤ ዝግጅት ይጠሩኛል ብዬ እየጠበኩ ነበር፤ አልጠሩኝም። በጊዜው መልቀቂያ ጠብቄ ነበር። የተሻለ ቡድን አግኝቼ አልሰጥም አሉኝ። ቡድን በማላገኝበት ሰዓት አሰልጣኙ አልፈልግህም አለኝ። ይህ ተገቢ አይደለም፤ የተጫዋችን ሞራል መንካት ነው። ችግር የለውም፤ ሰዎች ቢገፉህም ፈጣሪ ያነሳሀል። ምንም ሳልሰራ ይህን እያደረግኩ ነው። ከዚህ በኃላ እየሰራው ስሄድ የተሻለ ነገር አደርጋለሁ። በአጋጣሚ ከዚህ ቀደም በሌላ ክለብ አብረውኝ ከተጫወቱት ከኤልያስ ማሞ እና ያሬድ ጋር አብሬ ስለተጫወትኩ ከቡድኑ ጋር በቶሎ ለመዋሀድ አልተቸገርኩም። እግርኳስ ነው፤ በቀጣይም ከድሬ ጋር የተሻለ ነገር እሰራለው።
“ጎሉን አግብቼ ደስታዬን ያልገለፅኩት ጅማ ትውልድ ስፍራዬ ነው። ለዛ ነው ደስታዬን ያልገለፅኩት።”
"
"” ከዚህ በኃላ ወደ ኃላ ተመልሶ ተከላካይ ሆኖ መጫወት አይታሰብም” – ሙጂብ ቃሲም
የቤትኪንግ ፕሪምየር ሊግ የመጀመርያውን ጎል ያስቆጠረው እና በዛሬው ጨዋታ የውድድር ዓመቱን የመጀመርያ ሐት-ትሪክ ከሰራው ሙጂብ ቃሲም ጋር ቆይታ አድርገናል።
በእግርኳስ ህይወቱ ከግብጠባቂነት እስከ አጥቂነት ተጫውቷል። ሲዳማ ቡና፣ ሀዋሳ ከተማ፣ አዳማ ከተማ እና ያለፉትን ሦስት ዓመታት በዐፄዎቹ ቤት እየተጫወተ ይገኛል። የዋልያዎቹ አጥቂ ሙጂብ ቃሲም ፋሲሎችን ከተቀላቀለበት ጊዜ አንስቶ የቡድኑ ወሳኝ አጥቂ መሆኑን እያስመሰከረ ይገኛል። በተለይ ዓምና ውድድሩ በኮሮና ቫይረስ እስከተሰረዘበት ጊዜ ድረስ በ13 ጎሎች በማስቆጠር የከፍተኛ ጎል አስቆጣሪነቱን እየመራ ነበር። የቤትኪንግ ፕሪምየር ሊግ በአዲስ መልክ ዘንድሮ ሲጀምር የውድድር ዓመቱን የመጀመርያ ጎል በማስቆጠር ስሙን አፅፎ ነበር። በዚህ ያላበቃው የሙጂብ ጉዞ አሁን ደግሞ ዐምና የሊጉን የመጀመርያ ሐት-ትሪክ እንደሰራ ሁሉ ዘንድሮም በሊጉ በአንድ ጨዋታ ሦስት ጎሎች ያስቆጠረ የመጀመርያው ተጫዋች በመሆን ሌላ ስኬት አስመዝግቧል። እስካሁን ባለው ሁኔታ ከፍተኛ ጎል አግቢነትን በአምስት ጎል እየመራ ከሚገኘው ድንቁ አጥቂ ሙጂብ ቃሲም ጋር ከጨዋታው መጠናቀቅ በኋላ አግኝተነው አዋርተነው ተከታዩን ሀሳብ አካፍሎናል።
ሙጂብ ተመልሶ ተከላካይ ይሆናል ?
ኧረ የማይታሰብ ነው። በጣም ከባድ ነው። ምን አልባት ቡድኑ ውስጥ የተለየ ነገር ተፈጥሮ (ተቸግሮ) ተከላካይ ሆኜ እንድጫወት ከተገደድኩ እንጂ ከዚህ በኃላ ወደ ኃላ ተመልሶ ተከላካይ ሆኖ መጫወት የማይታሰብ ነው። በዚሁ በአጥቂነቱ ነው የምቀጥለው።
ዐምና የመጀመርያ ሐት-ትሪክ ሰራህ ዘንድሮስ መድገምህ እንዴት ነው ?
ያው አንዳንዴ ዕድለኝነት ነው። ከዛም ባለፈ በጣም ደስ ይላል። ዐምና ሐት ትሪክ ሰርቼ ዘንድሮም እኔ በመጀመሬ ይህ ለኔ ትልቅ ታሪክ ነው። ጥሩም አጋጣሚ ነው።
ዐምና ያጣህውን ከፍተኛ ጎል አስቆጣሪነት ዘንድሮ ታሳካለህ ?
ከፈጣሪ ጋር ይሄን ነው የማስበው። ዞሮ ዞሮ ዋናው የማስቀድመው የቡድኔን ውጤት ነው። ቡድናችን ዓመቱን በስኬት እንዲያጠናቅቅ ሁላችንም ጠንክረን እየሰራን ነው። ከዚህ በዘለለ ቡድናችን ጥሩ ሆኖ ካጠናቀቀ እኔም በዚህ መሐል ከፍተኛ ጎል አስቆጣሪ ለመሆን ከቀን ወደ ቀን ራሴን ለማሻሻል እየሰራሁ ነው። ከፈጣሪ ጋር ይህን ለማሳካት የምችለውን አደርጋለው።
ጎል አግብተህ እንደ ጎልፍ ተጫዋች ደስታህን የምትገልፅበት መንገድ የተለየ ሚስጢር አለው  ?
በፊት የትውልድ አካባቢዬ አለታወንዶ በትንሽ ሜዳ ላይ የፕሮጀክት ውድድር በወረዳ ላይ ስጫወት ሁልግዜ ጎል ሳገባ በዚህ መንገድ ከጓደኞቼ ጋር ደስታዬን እገልፅ ነበር። ይሄን ለማስታወስ ነው ሁሌም ጎል አግብቼ በዚህ መንገድ ደስታዬን የምገልፀው። ይሄን ማድረጌ ያስደስተኛል። ከዚህ ውጭ የጎልፍ ጨዋታን ተጫውቼ አላውቅም።
"
"‹‹ ምርጡ ብቃቱ ላይ ገና አልደረስኩም ›› ሽመክት ጉግሳ
በእሁዱ የደደቢት እና  ኬኤምኬኤም ጨዋታ ግብ ከማስቆጠር በተጨማሪ ኮከብ ሆኖ የዋለው የመስመር አማካዩ ሸመክት  ጉግሳ ከሃት-ትሪክ  ጋዜጣ ጋር ባደረገው አጭር ቆይታ በመጀመርያ ኢንተርናሽናል ጨዋታ ባሳየው አቋም ደስተኛ  እንደሆነ ገለጧል፡፡
‹‹የደደቢት የእሁድ ድል ላይ ዋን ተዋይ በመሆኔ ደስተኛ ነኝ፡፡ ጥሩ ከመንቀሳቀሴ ባሸገር አንድ ግብ   ማስቄጠሬም ደስታን ፈጥሮልኛል፡፡ ያም ሆኖ በጨዋታው ያባከንኳት ግልፅ ሳስባት ግርምትን ፈጥራብኛለች፡፡ በቀጣይ  ጨዋታዎች እንዲህ አይነት ስህተት ላለመስራት ጥረት አደርጋለሁ››
ከሀዋሳ ከነማ ደደቢትን ዘንድሮ የተቀላቀለው ሽመክት ጉግሳ የምንያህል ተሸመ እና በኃይሉ አሰፋን መልቀቅ  ተከትሎ በቶሎ የቋሚነት እድልን ያገኘ ሲሆን ከወዲሁ በፈጣን ሩጫ የተጀበ ድንቅ እንቅስቃሴ በማድረግ አሰልጣኙን  አሳምኗል፡፡ ፈጣኑ የመስመር አማካይ ግን ጋና ከዚህም በላይ እሻሻላለሁ ይላል፡፡
‹‹ በደደቢት እስካሁን ሙሉ አቋሜን አሳይቻለሁ ብዬ አላስብም፡፡ በሀዋሳ የነበረኝን ድንቅ አቋም በደደቢት እንደምደግመው አምናለሁ፡፡››
{jcomments on}
"
"‹‹ በቡድኔ ውጤት ደስተኛ ነኝ ›› ንጉሴ ደስታ
በቻምፒዮንስ ሊግ ቅድመ ማጣርያ የመጀመርያ ጨዋታ እሁድ እለት የዛንዚባሩን ኬኤምኬኤም 3-0 ባሸነፈው ቡድናቸው  አቋም ደስተኛ መሆናቸውን አሰልጣኝ ንጉሴ ደስታ ተናግረዋል፡፡
‹‹ ይህንን ጨዋታ ያደረግነው ለረጅም ጊዜያት በውድድር ውስጥ ሳንሆን በመሆኑ በቡድኑ የሜዳ ላይ አቋም  ረክቻለሁ፡፡ ቡድኑ በርካታ የግብ እድሎችን መጠቀም ባይችልም ይህንን ድክመት በሂደት በማረም መልካም ጉዞ ለማድረግ  ተዘጋጅተናል፡፡››
‹‹ ደደቢት በጨዋታው የነበረው ጠንካራ ጎን እንደ ቡድን መንቀሳቀሱ እና ወደ ግብ ቶሎ ቶሎ ለመድረስ  መቻሉ ነው፡፡ ለክለቡም የመጀመርያ የቻምዮንስ ሊግ ጨዋታ እንደመሆኑ በተጨዋቾቼ ላይ የነበረው መንፈስ ልዩ ነበር  ›› ሲሉ ተናግረዋል፡፡
{jcomments on}
"
"‹‹ ድሉ ለቀጣይ ጨዋታዎች መነሳሳት ይፈጥርልናል ›› አብዱልከሪም ሀሰን
መብራት ኃይል ከአስቸጋሪ ጊዜያት ለመውጣት መነሻ የምትሆነውን ድል ቅዳሜ በመድን ላይ ሲያስመዘግብ ከተጠባባቂ  ወንበር ተነስቶ ወሳኝ ሚና የተወጣው የመስመር አማካዩ አብዱልከሪም ሀሰን በድሉ መደሰቱን ለሀት-ትሪክ ጋዜጣ  ተናግሯል፡፡

‹‹ ድሉ ለሳምንታት ከቆየንበት የደረጃ ሰንጠረዡ ግርጌ ያላቀቀን በመሆኑ ለቀጣይ ጨዋዎች ትልቅ  መነሳሳትን ይፈጥርልናል፡፡ ጨዋታው ከብዶን ነበር፡፡ በተለይ በመጀመርያው አጋማሽ ጥሩ መንቀሳቀስ አልቻልንም ፡፡  በሁለተኛው አጋማሽ ላሳየነው መሻሻል የተደረጉት የተጫዋቾች ቅያሪ ጠቅሞናል፡፡ ..
አብዱልከሪም ሀሰን በ2004 ቅዱስ ጊዮርጊስን ለቆ መብራት ኃይልን ሲቀላቀል በፈረሰኞቹ ቤት ያጣውን  የቀቋሚ ተሰላፊነት እድል ለማግኘት ቢሆንም በቀዮቹም ቤት በርካታ ጨዋታዎችን ከተጠባባቂ ወንበር ሆኖ ለመጀመር  ተገዷል፡፡ ያም ሆኖ ባለ ተሰጥኦው የመስመር አማካይ ተጠባባቂ መሆኑ እንደማያሳስበው ተናግሯል፡፡
‹‹ በርካታ ጨዋታዎች ላይ ተጠባባቂ መሆኔ ደስተኛ ሊያደርገኝ አይችልም፡፡ ነገር ግን የእኔ ተጠባባቂ  መሆን ከቡድኑ በወራጅ ቀጠና ውስጥ መገኘት የበለጠ አያሳስበኝም፡፡ አሁን ዋናው ትኩረቴ መብራት ኃይል ከወራጅ  ቀጠናው እንዲርቅ መርዳት ብቻ ነው፡፡ ሁልጊዜም ጠንክሬ ስለምሰራ ወደ ቋሚ አሰላለፉ እንደምመለስ እምነት አለኝ፡፡  ›› ሲል የመብራት ኃይል ወቅታዊ ሁኔታ እንደሚያሳስበው ገልጧል፡፡
{jcomments on}
"
"‹‹ ጌድዮን ለኢትዮጵያ ጥልቅ ፍቅር አለው ›› ቴዎድሮስ በቀለ (ቦካንዴ)
ከ1985- 1994 በኢትዮጵያ ቡናና ቅዱስ ጊዮርጊስ ተጫውቶ ያሳለፈው ቴዎድሮስ በቀለ (ቦካንዴ) ዛሬ ለንባብ  ከበቃው ፓሽን ስፖርት መፅሄት ጋር ሰፋ ያለ ቆይታ አድርጓል፡፡  ቦካንዴ በቃለ ምልልሱ ስለ ቀድሞ እግር ኳስ  ህይወቱ፣ ስለ 1990ው ኢትዮጵያ ቡና ፣ ስለ ዝውውር ሪኮርዱ ፣ ስለ ወቅታዊ ሁኔታው ፣ ስለ ኢትዮጵያ ብሄራዊ  ቡድን አጨዋወት እና ስለ ታዳጊው ጌድዮን ዘላለም አውግቷል፡፡ እኛም ሙሉውን ቃለምልልስ ከመፅሄቱ እንድታነቡ  እየጋበዝን ለሶከር ኢትዮጵያ ተከታታዮች በሚመች መልኩ ጠቂቱን መርጠን እንዲህ አቅርበነዋል፡፡
ስለ ጌድዮን ዘላለም
‹‹ ሰሜን ለንደን ዱከም የሚባል ሬስቶራንት አለ፡፡ አብዛኛውን ጊዜ ከአባቱ ጋር እየመጣ ሲመገብ  አገኘዋለሁ፡፡ከኢትዮጵያ ምግቦች ሁሉ ለክትፎ ልዩ ፍቅር አለው፡፡ በኢትዮጵያዊነቱ በጣም ይኮራል፡፡ ለዛም ነው  የሀበሻ ሬስቶራንት የሚያዘወትረው፡፡ጀርመን እና ዩናይትድ ስቴትስ እንዲጫወቱለት ጥያቄ ቢያቀርቡም ኢትዮፕያን  እንደሚወዳት በተግባር አረጋግጫለሁ፡፡ የእግርኳስ ፌዴሬሽኑ እና አሰልጣኙ ታዳጊውን ለማግባባት ጥረት ቢያደርጉ ጥሩ  ነው፡፡››
(አሰልጣኝ ሰውነት መጫወት ከፈለገ ይደውልልን ስለማለታቸው)
‹‹አሉ እንዴ … ከባድ ነው ፡፡ ሁሉም አሰልጣኝ የየራሱ አካሄድ ቢኖረውም ኳስ የሚችል ተጫዋችን ማግኘት የምትችለው ፈልገኸው እንጂ እስኪደውልልህ ጠብቀህ አይደለም፡፡ ››
ስለ ብሄራዊ ቡድኑ የቻን ውጤት
‹‹ አብዛኛዎቹ ይዘው የመጡት ሁለተኛ ቡድናቸውን ነው፡፡ ይሁንና አሁንም መናገር የምፈልገው በተጫዋቾቹ  ላይ ሳይሆን በአጨዋወቱ ላይ ነው፡፡አሰልጣኙ ይዞ ስለሚገባው አጨዋወት በሚገባ ማወቅ አለበት፡፡በሊቢያው ጨዋታ ላይ  አስራት መገርሳ የተከላካይ አማካይ ይሁን የአጥቂ አማካይ አይታወቅም፤አዳነ ወደፊት ሲሄድ ሰፊ ክፍተት ይተዋል፤ኡመድ  ተነጥሎ ነበር… ከጋና ጋር የተሸለ ነገር ብመለከትም ኳስ መበላሸት ሲጀምር እንደገና ወደረጃጅም ኳሶች ሲበገቡ  ተመልክቻለሁ፡፡
ማድረግ የሚገባቸው ኳሱን ከኋላ መስርቶ መጫወት ነው፡፡ አንድ ሁለቴ ቢበላሽ እንኳን በትግስት መደጋገም  አለብህ፡፡ አለበለዚያ በቀላሉ ተጋጣሚህ ወደሚፈልገው አጨዋወት ትገባለታለህ፡፡ ኳስ ከኋላ መስርቶ ለመጫወት ደግሞ  እንደ ሳሙኤል ደምሴ(ኩኩሻ) አይነት የተረጋጋ እና በራስ መተማመን ያለው ተከላካይ በተከላካይ መስመርህ ላይ ልትይዝ  ይገባል፡፡
ስለ ካሳዬ አራጌ
ከሱ ጎን በመጫወቴ ተጠቅሜያለው፡፡የኢትዮጵያን እግርኳስ የመቀየር አቅም ያለው ባለሙያ ነው፡፡ዛሬ  ባርሴሎና የሚተገብረውን አጨዋወት ከ15 አመት በፊት ካሳዬ ተግብሮት ነበር፡፡ኳሱን ወደኋላ በመለስክ ቁጥር የተጋጣሚ  ተከላካዮች ወደአንተ ግብ ክልል ይጠጋሉ ፤ በዚህም ክፍተት ታገኛለህ ፤ ሊነጥቁህ ሲጠጉህ እያፈተለክ ታጠቃለህ፡፡
{jcomments on}
"
"‹‹ትኩረታችን የሴፋክሲያኑ ጨዋታ ነው ›› ዳዊት ፍቃዱ
ባለፈው እሁድ የቻምፒዮንስ ሊግ ቅድመ ማጣርያ ከሙሉ የጨዋታ ብልጫ ጋር የዛንዚባሩን ኬኤምኬኤም 3-0 ያሸነፈው  ደደቢት ከተጋጣሚው አቅም አንፃር ትኩረት ሊያደርግ የሚገባው  በአንደኛው ዙር የሚያገኙት የቱኒዚያው ሴፋክሲያን ላይ  እነደሆነ ግብ አዳኙ ዳዊት ፍቃዱ ከሊግ ስፖርት ጋር ባደረገው ቆይታ ገልጧል፡፡
‹‹ የእሁዱ ድል ለመልሱ ጨዋታም ሆነ ለቀጣዩ ዙር ግጥሚያ ትልቅ መነሳሳት ይፈጥርልናል፡፡ አሰልጣኝ  ንጉሴ ደስታ በእያንዳንዱ ጨዋታ ለተጫዋቾች የሚሰጡት ነፃነትም ውጤታማ አድርጎናል፡፡ በአንደኛው ዙር ከኮንፌድሬሽን  ዋንጫ ባለድሉ ሴፋክሲያን ጋር ለምናደርገው ፈታኝ ጨዋታ ዝግጁ ሆነን እንቀርባለን፡፡ ››
ዳዊት ስለ ደደቢት ጥንካሬም ይናገራል፡፡
‹‹ የቡድናችን ጥንካሬ የማሸነፍ መንፈሳችን ጠንካራነት ነው፡፡ ቡድናችን በሚገባ ተዋህዷል ፤ በጨዋታው  በርካታ የግብ እድል መፍጠር የቻልነውም በተጫዋቾች መካከል መግባባት ስላለ ነው፡፡ ተከላካዮችን የማስጨነቅ እና  በተደጋጋሚ ወደተጋጣሚ የግብ ክልል የመድረስ ብቃታችንም ሌላው ጠንካራ ብቃታችን ነው፡፡ ››
አምና በሊጉ 21 ግቦች አስቆጥሮ የሊጉ ኮከብ ግብ አግቢነት ለጥቂት ማጣቱን እና የጌታነህ ከበደ ሊጉን  ለቆ መሄድ ተከትሎ ከሊጉ አውራ አጥቂዎች አንዱ መሆን የቻለው ዳዊት ስለ ራሱ የሚናገራው ነገር አለ፡፡
‹‹ የራሴ ጥንካሬ ብዬ የማስበው ከኳስ እና ያለ ኳስ የተጋጣሚ ተከላካዮችን የማስጨነቅ ችሎታዬ ነው፡፡ የግብ እድሎችን ወደ ግብ በመቀየር ላይ ያለውን ድክመቴን ለማሻሻል ሁልጊዜም እተጋለሁ፡፡››
{jcomments on}
"
"‹‹የኮከብ ግብ አግቢነት ክብሩ ከሻምፒዮንነታችን በኃላ የሚመጣ ነው›› ኡመድ ኡክሪ
በሊጉ 7 ጨዋታዎችን አድርጎ 7 ግቦች ያስቆጠረው ኡመድ ኡኩሪ አሁን በሊጉ የሚፈራ አውራ አጥቂ ሆኗል፡፡  እሁድ  እለት አርባምንጭ ላይ አርባምንጭ ከነማን 1-0 በረቱበት ጨዋታ ብቸኘዋን ግብ ከመረብ ያሳረፈው ኡመድ የውድድር  አመቱ ለቅዱስ ጊዮርጊስ አስደሳች እንደሚሆን ለሀት-ትሪክ ጋዜጣ ተናግሯል፡፡
‹‹ የአርባምንጭ ጉዟችን በፈተና የተሞላ እንደሚሆን ገምተን ነበር፡፡ ነገር ግን ተጋጣሚያችንን  እንደጠበቅነው ጠንካራ ሆኖ አላገኘነውም፡፡ በርካታ የግብ እድሎችን እንደመፍጠራችን ጨዋታው በሰፊ ግብ መጠናቀቅ  ነበረበት፡፡ ያ ባለመሆኑ አርባምንጮች እድለኞች ነበሩ፡፡››
‹‹ ቅዱስ ጊዮርጊስ ቀድሞውንም የሊጉን ዋንጫ ለማግኘት አይቸገርም፡፡ አምና ዋንጫውን አሳልፈን  በመስጠታችን ሁላችንም አዝነናል፡፡ ዘንድሮ እኔን ጨምሮ በርካታ ተጫዋቾች ለቅዱስ ጊዮርጊስ ጋር የመጀመርያ የሊግ  ድላችንን ለማሳካት ከፍተኛ ጉጉት አድሮብናል፡፡ ከለቡም እያዳንዷን ጨወታ በትኩረት ስለሚመለከታት ወደዋንቻው  እናመራለን›› ሲል አጥቂው በቡድኑ እንደሚተማመን ገልጻል፡፡
አምና በውድድር ዘመኑ ሙሉ ያስቆጠራቸው የሊግ ግቦች ላይ ለመድረስ ከወዲሁ 2 ግብ ብቻ የቀረው ኡመድ  የኮከብ ግብ አግቢነቱን ከተከታቴቹ በ3 ግቦች ርቀት ላይ ተቀምጦ ቢመራም ቅድሚ የሚሰጠው በእያንዳንዱ ጨዋታ ለቅዱስ  ጊዮርጊስ አሸናፊነት ያለውን መስጠት ነው፡፡
‹‹ ክለቡ ጨዋታዎችን እንዲያሸንፍ የምችለውን አደርጋለሁ፡፡የዘንድሮ አላማዬም ቅዱስ ጊዮርጊስ የሊጉን  ዋንጫ እንዲያገኝ መርዳት ነው፡፡ የሊጉን ግብ አግቢነት እየመራው ቢሆንም ቀዳሚ አላማዬ ቅዱስ ጊዮርጊስን ውጤታማ  ማድረግ ነው፡፡ ››
{jcomments on}
"
